Asuntokauppalaki

Katso tekijänoikeudellinen
huomautus [<u>käyttöehdoissa</u>](https://www.finlex.fi/fi/kayttoehdot/).

Eduskunnan päätöksen mukaisesti säädetään:

# 1. luku [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

Yleiset säännökset

1
§ [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

Lain soveltamisala

Tämä laki koskee asunto-osakkeiden ja muiden asuinhuoneiston hallintaan
oikeuttavien yhteisöosuuksien kauppaa, ostajan oikeudellisen ja
taloudellisen aseman suojaamista rakentamisvaiheessa sekä eräitä muita
edellä tarkoitettujen asuntojen ja asuntoyhteisön muiden tilojen
tuotantoon ja myyntiin liittyviä oikeussuhteita.

Tämä laki ei koske:

1\) sellaisen osuuskunnan osuuden luovuttamista, jonka jäsenyys antaa
ainoastaan oikeuden tehdä osuuskunnan kanssa huoneenvuokrasopimus;

2\) aikaosuusasunnon kauppaa;

3\) asumisoikeusasunnoista annetussa
laissa [<u>(650/1990)</u>](https://www.finlex.fi/fi/laki/ajantasa/1990/19900650) tarkoitetun
asumisoikeuden luovuttamista.

Mitä tässä laissa säädetään kaupasta, koskee soveltuvin osin myös
vaihtoa.

*L
asumisoikeusasunnoista [<u>650/1990</u>](https://www.finlex.fi/fi/laki/ajantasa/1990/19900650) on
kumottu L:lla
asumisoikeusasunnoista [<u>393/2021</u>](https://www.finlex.fi/fi/laki/ajantasa/2021/20210393),
joka on voimassa 1.1.2022 alkaen. Ks.
Asunto-osakeyhtiöL [<u>1599/2009</u>](https://www.finlex.fi/fi/laki/ajantasa/2009/20091599) ja
aikaosuusasuntojen kaupasta KuluttajansuojaL [<u>38/1978 10
l</u>](https://www.finlex.fi/fi/laki/ajantasa/1978/19780038#L10).*

2
§ [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

Osaomistusasunnot

Mitä tässä laissa säädetään asunnosta ja osakkeesta, koskee myös
osaomistusasuntoa ja osakeosuutta, jollei toisin mainita.

3
§ [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

Määritelmiä

Tässä laissa tarkoitetaan:

1) *asunto-osakkeella* asunto-osakeyhtiön tai muun osakeyhtiön osaketta,
joka yksin tai yhdessä muiden osakkeiden kanssa oikeuttaa hallitsemaan
asuinhuoneistoa;

2) *asuntoyhteisöllä* asunto-osakeyhtiötä tai muuta osakeyhtiötä, jonka
osake yksin tai yhdessä muiden osakkeiden kanssa oikeuttaa hallitsemaan
asuinhuoneistoa, sekä asunto-osuuskuntaa;

3) *osaomistusasunnolla* asuinhuoneistoa, jonka hallintaan oikeuttavien
osakkeiden tai osuuksien omistusoikeus on jaettu perustajaosakkaan tai
muun elinkeinonharjoittajan ja asuinhuoneiston hallintaoikeuden saajan
kesken ja jonka hallinta lisäksi perustuu vuokra- tai muun sopimuksen
tekemiseen;

4) *osaomistusyhtiöllä* ja *osaomistusyhteisöllä* asuntoyhteisöä, jonka
asuinhuoneistojen määrästä yli puolet on osaomistusasuntoja;

5) *kuluttajalla* luonnollista henkilöä, joka hankkii asuinhuoneiston
pääasiassa muuta tarkoitusta kuin elinkeinotoimintaa varten;

6) *elinkeinonharjoittajalla* luonnollista henkilöä taikka yksityistä
tai julkista oikeushenkilöä, joka ammattimaisesti myy asuinhuoneistoja
tai tarjoaa niitä vastiketta vastaan hankittaviksi;

7) *ennakkomarkkinoinnilla* suunnitteilla tai rakenteilla olevan
asuinhuoneiston tarjoamista kuluttajan varattavaksi sellaisin ehdoin,
että tarjoaminen ei kuulu 2 luvun soveltamisalaan.

4
§ [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

Perustajaosakas

*Perustajaosakkaalla* tarkoitetaan tässä laissa luonnollista henkilöä
taikka yksityistä tai julkista oikeushenkilöä, joka merkitsee tai muuten
omistaa asunto-osakkeen tai muun asuinhuoneiston hallintaan oikeuttavan
yhteisöosuuden rakentamisvaiheen aikana.

Perustajaosakkaana ei kuitenkaan pidetä:

1\) sitä, joka on luovuttanut omistusoikeuden yhteisöosuuteen ennen kuin
yhteisön osuuksia on ryhdytty tarjoamaan kuluttajan ostettaviksi, ellei
saateta todennäköiseksi, että luovutuksensaaja toimii luovuttajan
välikätenä;

2\) kuluttajaa, joka on luovutuksen nojalla saanut omistusoikeuden
yhteisöosuuteen ennen rakentamisvaiheen päättymistä, ellei saateta
todennäköiseksi, että kuluttaja toimii luovuttajan välikätenä;

3\) luonnollista henkilöä, joka on merkinnyt yhteisöosuuden ennen
rakentamisvaiheen päättymistä tarkoituksenaan hankkia asuinhuoneisto
itselleen tai perheenjäsenelleen.

5
§ [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

Rakentamisvaihe

*Rakentamisvaiheella* tarkoitetaan tässä laissa ajanjaksoa, joka edeltää
asuntoyhteisön uuden tai uudisrakentamiseen verrattavalla tavalla
korjausrakennetun rakennuksen taikka yhteisölle myöhemmin lisää
rakennettavien uusien asuinhuoneistojen valmistumista.

Rakentamisvaihe päättyy, kun rakennusvalvontaviranomainen on hyväksynyt
yhteisön rakennuksen tai rakennukset kokonaisuudessaan käyttöön
otettaviksi ja yhteisölle on valittu 2 luvun 23 §:ssä tarkoitettu
hallitus.

Osaomistusyhteisössä rakentamisvaihe päättyy, kun
rakennusvalvontaviranomainen on hyväksynyt yhteisön rakennuksen tai
rakennukset kokonaisuudessaan käyttöön otettaviksi. Jos kysymys on
uusien asuinhuoneistojen lisärakentamisesta, rakentamisvaihe päättyy,
kun uudet asuinhuoneistot on hyväksytty käyttöön otettaviksi.

# 2. luku

Ostajan suojaaminen
rakentamisvaiheessa [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

1
§ [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

Luvun soveltamisala

Tämän luvun säännöksiä sovelletaan, kun asunto-osaketta tai muuta
asuinhuoneiston hallintaan oikeuttavaa yhteisöosuutta ryhdytään
tarjoamaan kuluttajan ostettavaksi ennen kuin
rakennusvalvontaviranomainen on hyväksynyt kaikki yhteisölle tulevat
rakennukset tai sille lisää rakennettavat asuinhuoneistot käyttöön
otettaviksi.

Ostettavaksi tarjoamisella tarkoitetaan tässä luvussa yhteisöosuuden
tarjoamista:

1\) sellaisin ehdoin, ettei kuluttaja voi ilman seuraamuksia vetäytyä
kaupasta; tai

2\) sellaisin ehdoin, että kuluttaja saa ilman seuraamuksia vetäytyä
kaupasta, mutta hänen on yhteisöosuuden varaamiseksi maksettava
rahamäärä, joka ylittää neljä prosenttia varauksen yhteydessä sovitusta
kauppahinnasta.

Edellä 2 momentissa tarkoitettuna seuraamuksena ei pidetä velvollisuutta
sellaisen vastikkeen maksamiseen, jonka kuluttaja on sitoutunut
maksamaan lisä- tai muutostöiden suunnittelua koskevan erillisen
toimeksiannon perusteella.

1 a
§ [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

Säännösten soveltaminen muihin asuntoyhteisöihin

Mitä jäljempänä tässä luvussa säädetään osakeyhtiöstä ja
asunto-osakkeesta, koskee soveltuvin osin myös muuta asuntoyhteisöä ja
asuinhuoneiston hallintaan oikeuttavaa yhteisöosuutta. Mitä säädetään
osakekirjasta, koskee soveltuvin osin myös muuta asunnon hallinta- tai
omistusoikeutta osoittavaa asiakirjaa.

1 b
§ [<u>(6.3.2015/191)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a6.3.2015-191)

Soveltamisalan rajoitukset

Tämän luvun säännöksiä ei sovelleta, jos yhtiön rakennuksissa on tai
tulee olemaan yhteensä enintään kolme asuinhuoneistoa, eikä kysymyksessä
ole asunto-osakeyhtiö tai asunto-osuuskunta. Luvun säännöksiä ei
myöskään sovelleta, jos kyse on
ryhmärakennuttamislain [<u>(190/2015)</u>](https://www.finlex.fi/fi/laki/ajantasa/2015/20150190) soveltamisalaan
kuuluvasta asuntoyhteisömuotoisesta ryhmärakennuttamisesta.

1 c
§ [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

Lisärakentaminen

Jos yhtiölle myöhemmin rakennetaan uusia asuinhuoneistoja, joiden
hallintaan oikeuttavia osakkeita ryhdytään tarjoamaan kuluttajan
ostettavaksi ennen kuin uudet asuinhuoneistot on hyväksytty käyttöön
otettaviksi, tämän lain säännökset perustajaosakkaasta koskevat sitä,
joka merkitsee tai muuten omistaa uuden asuinhuoneiston hallintaan
oikeuttavan osakkeen rakentamisvaiheen aikana. Tällöin ei kuitenkaan
sovelleta, mitä 4 a §:n 3 momentissa, 6 b tai 8–10 §:ssä, 11 a §:n 8
kohdassa taikka 20–23 tai 23 a §:ssä
säädetään. [<u>(28.12.2018/1331)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a28.12.2018-1331)

Jos yhtiö, jolle uusia asuinhuoneistoja rakennetaan, tarjoaa kuluttajan
merkittäviksi asuinhuoneiston hallintaan oikeuttavia osakkeita ennen
kuin uudet asuinhuoneistot on hyväksytty käyttöön otettaviksi,
perustajaosakkaalle säädetyt velvoitteet koskevat yhtiötä. Tällöin ei
sovelleta 1 momentissa mainittuja lainkohtia eikä 19 tai 19 a–19 c §:ää.

[<u>2
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Pakottavuus

Sopimusehto, jolla vähennetään osakkeenostajalle tai osakeyhtiölle tämän
luvun mukaan kuuluvia oikeuksia, on mitätön.

3
§ [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

Turva-asiakirjat

Perustajaosakkaan on huolehdittava siitä, että valtioneuvoston
asetuksella säädettävät osakeyhtiötä ja rakentamishanketta koskevat
asiakirjat (*turva*-*asiakirjat*) luovutetaan tämän luvun mukaisesti
säilytettäviksi.

[<u>4
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Turva-asiakirjojen
säilyttäminen [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

Jos osakeyhtiö hankkii talletuspankilta tai muulta luottolaitokselta
luottoa, joka on kokonaan tai osaksi tarkoitus maksaa
osakkeenomistajilta rakentamisvaiheen jälkeen perittävillä varoilla,
luottoa antavan luottolaitoksen on säilytettävä turva-asiakirjat. Jollei
osakeyhtiö hanki tällaista lainaa, sen aluehallintoviraston, jonka
toimialueella yhtiön rakennukset sijaitsevat, on säilytettävä
asiakirjat. Myös jälkimmäisessä tapauksessa säilyttäjänä voi olla
tehtävään suostuva luottolaitos. Turva-asiakirjojen säilyttäjänä
toimivan luottolaitoksen on säilytettävä asiakirjat Suomessa ja, mikäli
mahdollista, paikkakunnalla, jossa osakeyhtiön rakennukset
sijaitsevat. [<u>(22.12.2009/1401)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a22.12.2009-1401)

Turva-asiakirjat on luovutettava säilytettäväksi ennen kuin
asunto-osakkeita aletaan tarjota ostettavaksi, jollei asetuksella toisin
säädetä jonkin asiakirjan osalta. Vakuuksia voidaan kuitenkin tämän
momentin estämättä lisätä rakentamisvaiheen aikana 17 §:n mukaisesti.

Turva-asiakirjoja tai niistä ilmeneviä seikkoja koskevat muutokset on
viipymättä ilmoitettava säilyttäjälle siten kuin asetuksella tarkemmin
säädetään.

*4 momentti on kumottu
L:lla [<u>7.10.2005/795</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795).*

4 a
§ [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

Turva-asiakirjojen tarkastaminen ja niiden luovuttaminen
rakentamisvaiheen päätyttyä

Turva-asiakirjojen säilyttäjän on tarkastettava, että turva-asiakirjojen
sisältö vastaa valtioneuvoston asetuksella säädettäviä vaatimuksia ennen
kuin ne otetaan säilytettäviksi. Perustajaosakkaalle on viipymättä
ilmoitettava havaituista puutteista ja virheistä ja annettava tilaisuus
niiden oikaisemiseen.

Turva-asiakirjojen säilyttäjän on rakentamisvaiheen aikana seurattava ja
tarkastettava, että 17 §:ssä tarkoitetut vakuudet vastaavat niille
asetettuja vaatimuksia, sekä ilmoitettava vakuuksissa havaitsemistaan
puutteista perustajaosakkaalle ja osakkeenostajille.

Turva-asiakirjojen säilyttäjän on seurattava myös sille 11 §:n
mukaisesti tiedoksiannettuja kauppasopimuksia. Kun yhdestä neljäsosasta
asuinhuoneistoja on annettu kauppasopimus säilyttäjälle tiedoksi eikä
säilyttäjä ole kuukauden kuluessa tästä saanut tiedoksi 20 §:n 1
momentissa tarkoitettua kutsua osakkeenostajien kokoukseen, säilyttäjän
on viipymättä ilmoitettava osakkeenostajille ostajan oikeudesta hakea
aluehallintovirastolta päätös, joka oikeuttaa hänet kutsumaan kokouksen
koolle yhtiön
kustannuksella. [<u>(22.12.2009/1401)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a22.12.2009-1401)

Rakentamisvaiheen päätyttyä turva-asiakirjat on luovutettava
osakeyhtiölle.

5
§ [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

Tietojen antaminen turva-asiakirjoista

Turva-asiakirjojen säilyttäjän ja osakeyhtiön on pyynnöstä annettava
asiakirjojen sisällöstä tietoja, jäljennöksiä ja todistuksia
perustajaosakkaalle, osakkeenostajalle, tilintarkastajalle sekä sille,
joka tarvitsee niitä osakkeen ostamista, panttausta tai
välitystoimeksiannon hoitamista varten. Tämän luvun 8–10 §:stä johtuvia
osakeyhtiön velvoittautumisoikeuden rajoituksia koskevia tietoja sekä
niihin liittyviä todistuksia ja jäljennöksiä on annettava myös sille,
joka tarvitsee niitä täyttääkseen 10 §:ssä tarkoitetun
selonottovelvollisuutensa.

6
§ [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

Osakekirjojen säilyttäminen ja luovuttaminen

Turva-asiakirjojen säilyttäjän on painatettava osakkeista annettavat
osakekirjat asunto-osakeyhtiön osakekirjojen painamiseen hyväksytyssä
painolaitoksessa sekä säilytettävä
ne. [<u>(28.12.2018/1331)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a28.12.2018-1331)

Säilyttäjä ei saa ilman myyjän suostumusta luovuttaa osakekirjaa
ostajalle ennen kuin on selvitetty, että tämä on täyttänyt
velvollisuutensa kauppahinnan maksamiseen sekä muut siihen
rinnastettavat kauppasopimuksen mukaiset velvoitteet. Sama koskee
säilyttäjää, jos säilyttäjän tiedossa on ostajan velvoitteita, jotka
perustuvat perustajaosakkaan kanssa tehtyyn sopimukseen lisä- tai
muutostöiden tekemisestä ja jotka on sovittu suoritettaviksi viimeistään
samana ajankohtana kuin kauppahinta. Säilyttäjän on kuitenkin
luovutettava osakekirja ostajalle, jos lisä- tai muutostöitä ei ole
perustajaosakkaan sopimusrikkomuksen vuoksi tehty silloin, kun
kauppahinta pitäisi maksaa.

Jos osake on pantattu, osakekirja on ostajan sijasta luovutettava
panttioikeuden haltijalle tai, jos näitä on useampia, sille, jolla on
paras etuoikeus. Samalla osakekirjan hallintaansa saavalle on annettava
tarpeelliset tiedot muista panttioikeuden haltijoista. Myyjällä ei 4
luvun 29 §:n 4 momentissa tarkoitetun panttioikeuden nojalla ole
oikeutta saada osakekirjaa hallintaansa. Myymättömät osakkeet on
rakentamisvaiheen päätyttyä luovutettava niiden omistajalle.

Turva-asiakirjojen säilyttäjän on säilytettävä osaomistusasunnon
osakekirjat niin kauan kuin osaomistussuhde jatkuu. Osakekirjat on
luovutettava ostajalle tai panttioikeuden haltijalle 2 ja 3 momentissa
säädetyin edellytyksin, kun omistusoikeus osakkeisiin on siirtynyt
kokonaisuudessaan ostajalle.

6 a
§ [<u>(28.12.2018/1331)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a28.12.2018-1331)

Osakehuoneistorekisteriin tehtävät kirjaukset ja merkinnät

Jos osakkeisiin sovelletaan huoneistotietojärjestelmästä annettua
lakia [<u>(1328/2018)</u>](https://www.finlex.fi/fi/laki/ajantasa/2018/20181328),
turva-asiakirjojen säilyttäjän on osakekirjojen painattamisen sijasta
ilmoitettava viipymättä osakehuoneistorekisteriin merkittäväksi
rajoitus, jonka mukaan osaketta koskevat kirjaukset ja merkinnät tehdään
rekisteriin vain säilyttäjän ilmoituksesta. Rajoituksen voimassa ollessa
tehtyihin oikeustoimiin ei sovelleta, mitä huoneistotietojärjestelmästä
annetun lain 12 §:ssä säädetään kirjauksen oikeusvaikutuksista.
Turva-asiakirjojen säilyttäjälle tehdyillä ilmoituksilla on sama
vaikutus kuin säilytettäessä osakekirjoja tämän luvun 6 §:n mukaisesti.

Säilyttäjän velvollisuuteen ilmoittaa ostajan saanto kirjattavaksi
osakehuoneistorekisteriin sovelletaan, mitä 6 §:n 2 ja 4 momentissa
säädetään osakekirjan luovuttamisesta ostajalle. Edellä 1 momentissa
tarkoitettu merkintä poistetaan, kun ostajan saanto kirjataan
rekisteriin.

Jos osakkeeseen kohdistuu panttioikeus, ulosmittaus tai
turvaamistoimenpide, säilyttäjän on ilmoitettava panttaus kirjattavaksi
tai asianomainen merkintä tehtäväksi 15 §:ssä tarkoitetun luettelon
tietojen perusteella ostajan saannon kirjaamisen yhteydessä. Jos
pantinsaajia on useita, myös panttausten keskinäinen etusijajärjestys on
kirjattava. Myyjän 4 luvun 29 §:n 4 momentissa tarkoitettua
panttioikeutta ei kirjata rekisteriin.

Jos osake on myymättä rakentamisvaiheen päättyessä, 1 momentissa
tarkoitettu merkintä poistetaan säilyttäjän ilmoituksesta. Jos
osakkeeseen kohdistuu panttioikeus, ulosmittaus tai turvaamistoimenpide,
menetellään lisäksi siten kuin 3 momentissa säädetään.

6 b
§ [<u>(28.12.2018/1331)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a28.12.2018-1331)

Panttikirjojen säilyttäminen ja luovuttaminen

Yhtiön kiinteistöön tai maapohjan vuokraoikeuteen ja rakennuksiin
vahvistetuista kiinnityksistä saadut panttikirjat on luovutettava
turva-asiakirjojen säilyttäjälle, jos ne eivät taloussuunnitelman mukaan
ole vakuutena yhtiön veloista. Säilytettävänä olevia panttikirjoja
saadaan luovuttaa vain taloussuunnitelman mukaisesti.

Rakentamisvaiheen päätyttyä ne panttikirjat, joita ei ole luovutettu
vakuudeksi yhtiön veloista, on luovutettava yhtiölle.

Sähköinen panttikirja katsotaan luovutetuksi sille, joka on kirjattu
lainhuuto- ja kiinnitysrekisteriin sähköisen panttikirjan saajaksi.

7
§ [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

Turva-asiakirjojen säilyttäjän tehtävistään perimät palkkiot

Turva-asiakirjojen säilyttäjällä on oikeus periä kohtuullinen palkkio
osakekirjojen painattamisesta, turva-asiakirjojen, osakekirjojen ja
panttikirjojen säilyttämisestä, 15 §:ssä tarkoitetun luettelon
pitämisestä ja muista vastaavista tehtävistä osakeyhtiöltä sekä
todistusten ja jäljennösten antamisesta niiden pyytäjältä.

[<u>8
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Taloussuunnitelman merkitys ja muuttaminen

Osakeyhtiö saa rakentamisvaiheen aikana ottaa velkaa, antaa
varallisuuttaan vakuudeksi tai tehdä muita sitoumuksia vain
taloussuunnitelman mukaisesti.

Sen jälkeen kun yksi tai useampi osake on myyty kuluttajalle,
säilytettävänä olevassa taloussuunnitelmassa ilmoitettua velkojen
yhteismäärää saadaan korottaa tai muita vastuita lisätä ainoastaan, jos
kaikki osakkeenostajat kirjallisesti suostuvat ehdotettuun muutokseen.
Osakkeenostajien suostumusta ei kuitenkaan tarvita ostajien valitseman
tilintarkastajan ja rakennustyön tarkkailijan palkkion sekä näiden
työstä aiheutuvien muiden kulujen lisäämiseen yhtiön menoihin siten kuin
21 §:n 1 momentissa ja 22 §:n 1 momentissa
säädetään. [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

Taloussuunnitelman muutos on ilmoitettava turva-asiakirjojen
säilyttäjälle ja osakkeenostajille ennen kuin muutoksen tarkoittamaan
oikeustoimeen tai muuhun toimenpiteeseen ryhdytään.

[<u>9
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Taloussuunnitelman muuttaminen ilman osakkeenostajien suostumusta

Taloussuunnitelmaan sisältyvien velkojen ja vastuiden määrää voidaan 8
§:n 2 momentin estämättä korottaa, jos korotus perustuu:

1\) sellaiseen lain muutoksesta, viranomaisen päätöksestä tai
rakennustyötä kohdanneesta ennalta arvaamattomasta ja ylivoimaisesta
esteestä johtuvaan rakennuskustannusten nousuun, jonka perusteella yhtiö
on rakentamista tai korjausrakentamista koskevan sopimuksen mukaan
velvollinen maksamaan korotetun hinnan;

2\) sellaiseen laissa sallittuun rahanarvon muutoksen huomioon
ottamiseen, jonka perusteella yhtiö on rakentamista tai
korjausrakentamista koskevan sopimuksen ehtojen mukaan velvollinen
maksamaan korotetun hinnan; tai

3\) sellaiseen lain muutoksesta tai viranomaisen päätöksestä johtuvaan
yhtiön muiden velvoitteiden lisäykseen, jota ei ole voitu ottaa huomioon
taloussuunnitelmaa laadittaessa.

Edellytyksenä 1 momentissa tarkoitetulle taloussuunnitelman
muuttamiselle on lisäksi, että muutoksen perusteena oleva ehto on
sisällytetty kauppasopimukseen.

Tähän pykälään perustuva taloussuunnitelman muutos on tehtävä ja
ilmoitettava turva asiakirjojen säilyttäjälle viipymättä sen jälkeen,
kun muutoksen perusteena oleva velvoite on syntynyt. Ilmoitukseen on
liitettävä selvitys muutosperusteesta. Taloussuunnitelman muutoksesta ja
sen perusteesta on ilmoitettava viipymättä myös osakkeenostajille.

[<u>10
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Taloussuunnitelman vastaisesti tehdyn oikeustoimen tehottomuus

Jos osakeyhtiö on 8 tai 9 §:n vastaisesti ottanut velkaa, antanut
varallisuuttaan vakuudeksi tai tehnyt muun oikeustoimen, tällainen
oikeustoimi ei sido yhtiötä, jos:

1\) oikeustoimen toinen osapuoli tiesi sen olevan vastoin 8 tai 9 §:n
säännöksiä;

2\) toinen osapuoli on laiminlyönyt ottaa selkoa taloussuunnitelmasta
johtuvista velvoittautumisoikeuden rajoituksista; tai

3\) toisen osapuolen olisi muuten pitänyt tietää oikeustoimen olevan
vastoin 8 tai 9 §:n säännöksiä.

Jos yhtiö on muuten tehnyt suorituksen sellaisen sitoumuksen nojalla,
jota ei taloussuunnitelmassa ole otettu huomioon ja joka ei 9 §:n mukaan
oikeuta taloussuunnitelman muuttamiseen, suoritus on 1 momentissa
mainituin edellytyksin palautettava.

[<u>11
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Osakkeen luovutus ja panttaus

Kun perustajaosakas myy asunto-osakkeen rakentamisvaiheen aikana,
kauppasopimus on, jotta se olisi ostajaa sitova, tehtävä kirjallisesti.
Kauppasopimus ei myöskään sido ostajaa ennen kuin sopimuksen
täyttämisestä on asetettu vakuus 17 §:n mukaisesti tai, jos kysymys on
osaomistusyhtiöstä myytävästä asunto-osakkeesta tai sen osasta, 18 b §:n
mukaisesti. Perustajaosakkaan on annettava kauppasopimus tiedoksi
turva-asiakirjojen säilyttäjälle 15 §:ssä tarkoitetun rekisterimerkinnän
tekemistä varten uhalla, että sopimus lakkaa sitomasta ostajaa, jollei
tiedoksiantoa viipymättä
tehdä. [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

*2 momentti on kumottu
L:lla [<u>7.10.2005/795</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795).*

Rakentamisvaiheessa olevan osakeyhtiön osakkeen panttaus on tehoton,
jollei sitä ole tehty kirjallisesti. Perustajaosakas ei saa antaa
pantiksi osaketta, josta on tehty kauppa, eikä myydä osaketta, jonka hän
on pantannut. Jos pantattu osake on myyty tai myyty osake pantattu
vastoin edellä mainittua kieltoa, panttioikeus on tehoton ostajaa
kohtaan, jollei hän ole antanut panttaukseen kirjallista suostumusta,
jossa on yksilöity panttioikeuden kohteena oleva saaminen.

Jos perustajaosakas pidättää itselleen omistusoikeuden myymäänsä
osakkeeseen, osakkeenostajalla on kaupan purkamisen varalta panttioikeus
ostamaansa osakkeeseen kauppahinnan palautussaatavan ja sille 4 luvun 36
§:n 1 momentin mukaan kertyvän koron vakuudeksi.

11 a
§ [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

Kauppasopimuksen sisältö

Kun perustajaosakas myy asunto-osakkeen rakentamisvaiheen aikana,
kauppasopimuksesta on käytävä ilmi ainakin:

1\) kaupan kohde;

2\) myyjä ja ostaja;

3\) kauppahinta ja velaton hinta, jos se poikkeaa kauppahinnasta, 12
§:ssä tarkoitetun kauppahintojen maksutilin tunnistetiedot sekä
kauppahinnan maksuaikataulu ja muut maksuehdot;

4\) asuinhuoneiston valmistumisen ja hallinnan luovuttamisen ajankohta
tai arvio niistä;

5\) ostajan oikeus saada tietoja turva-asiakirjoista sekä tieto
turva-asiakirjojen säilyttäjästä ja säilytyspaikan osoitteesta;

6\) yhtiön ja osakkeenostajien hyväksi otettujen vakuuksien lajit ja
määrät;

7\) ajankohta, jolloin vakuus 18 a tai 18 b §:n mukaisesti vapautuu
ilman ostajan suostumusta, ja miten ostajan tulee toimia halutessaan
estää vakuuden vapautumisen;

8\) ostajien oikeus valita tilintarkastaja ja rakennustyön tarkkailija
20 §:ssä tarkoitetussa kokouksessa;

9\) myyjän velvollisuus järjestää vuositarkastus sekä selvitys virheestä
ilmoittamista koskevista 4 luvun 18 ja 19 §:n säännöksistä.

11 b
§ [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

Osaomistusasunnon kauppasopimuksen sisältö

Kun perustajaosakas myy rakentamisvaiheen aikana osuuden sellaisesta
osaomistusasunnosta, joka kuuluu vuokra-asuntojen korkotukilainalla
rahoitetuista osaomistusasunnoista annetun
lain [<u>(232/2002)</u>](https://www.finlex.fi/fi/laki/ajantasa/2002/20020232) soveltamisalaan,
kauppasopimuksesta on mainitun lain 3 §:n 2 momentissa tarkoitettujen
tietojen lisäksi käytävä ilmi 11 a §:n 4–7 ja 9 kohdassa mainitut
seikat.

Kun perustajaosakas myy rakentamisvaiheen aikana osuuden muusta kuin 1
momentissa tarkoitetusta osaomistusasunnosta, kauppasopimuksesta on 11 a
§:n 1–7 ja 9 kohdassa mainittujen seikkojen lisäksi käytävä ilmi:

1\) onko ostajalla mahdollisuus ostaa lisäosuuksia osaomistusasunnosta;

2\) lisäosuuksien hinta tai hinnan määräytymisperusteet sekä muut
keskeiset kaupan ehdot;

3\) sitoutuuko myyjä lunastamaan takaisin myydyt osuudet ja lunastusta
koskevat keskeiset ehdot.

12
§ [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

Kauppahintojen maksutili

Perustajaosakkaan on avattava kutakin rakentamishanketta varten
erillinen tili siihen talletuspankkiin, joka toimii turva-asiakirjojen
säilyttäjänä. Jos turva-asiakirjojen säilyttäjänä toimii muu kuin
talletuspankki, tili on avattava turva-asiakirjojen säilyttäjän
hyväksymään talletuspankkiin.

Osakkeiden kauppahinnat on maksettava 1 momentissa tarkoitetulle
tilille. Tilille maksettuja kauppahintoja ei saa käyttää hankkeen
kannalta vieraisiin tarkoituksiin.

Yhtiön tilintarkastajalla ja ostajien 21 §:n mukaisesti valitsemalla
tilintarkastajalla on salassapitovelvollisuuden estämättä oikeus saada
tietoja 1 momentissa tarkoitetun tilin käytöstä.

[<u>13
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Myytyä osaketta ja kauppaan perustuvaa saatavaa koskeva
ulosmittauskielto

Perustajaosakkaan myymää asunto-osaketta ei saa ulosmitata
perustajaosakkaan velasta, vaikka ehto omistusoikeuden pidättämisestä
perustajaosakkaalle olisi voimassa.

Osakekauppaan perustuvaa saatavaa ei voida ulosmitata perustajaosakkaan
velasta siltä osin kuin osakeyhtiöllä on
osakeyhtiölain [<u>(734/1978)</u>](https://www.finlex.fi/fi/laki/ajantasa/1978/19780734) nojalla
saatavaa
perustajaosakkaalta. [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

*OsakeyhtiöL [<u>734/1978</u>](https://www.finlex.fi/fi/laki/ajantasa/1978/19780734) on
kumottu
OsakeyhtiöL:lla [<u>624/2006</u>](https://www.finlex.fi/fi/laki/ajantasa/2006/20060624).*

[<u>14
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Perustajaosakkaan konkurssin vaikutukset

Jos perustajaosakkaan omaisuus luovutetaan konkurssiin, konkurssipesän
on ilman aiheetonta viivytystä ilmoitettava osakkeenostajille, haluaako
pesä sitoutua niihin osakkeiden kauppasopimuksiin, joita perustajaosakas
ei vielä ole täyttänyt.

Jos konkurssipesä ei 1 momentin mukaisesti sitoudu osakkeiden
kauppasopimuksiin, kullakin osakkeenostajalla on oikeus purkaa tekemänsä
kauppa.

Niille osakkeenostajille, jotka eivät pura kauppaa 2 momentin nojalla,
siirtyy heti oikeus käyttää ostamiensa osakkeiden nojalla päätäntävaltaa
osakeyhtiössä. Tämä ei kuitenkaan koske toista
perustajaosakasta. [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

Edellä 3 momentissa tarkoitettujen osakkeenostajien on maksettava
ostamistaan osakkeista määrä, joka vastaa osakkeiden arvoa konkurssin
alkamisajankohtana. Näiden saatavien vähennykseksi on kuitenkin
laskettava perustajaosakkaan osakeyhtiölakiin perustuva velka
osakeyhtiölle kauppahintojen mukaisessa suhteessa. Osakkeenostajilla,
joiden maksamat kauppahintaerät ylittävät edellä tarkoitetun määrän, on
oikeus saada erotus takaisin 4 luvun 36 §:n 1 momentin mukaisine
korkoineen.

[<u>15
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Osaketta koskevien oikeustoimien rekisteröinti

Perustajaosakkaan on viipymättä annettava turva-asiakirjojen
säilyttäjälle tiedoksi tekemänsä asunto-osakkeen kauppasopimus tai
antamansa osaketta koskeva panttaussitoumus joko alkuperäisenä tai
oikeaksi todistettuna jäljennöksenä. Osakkeenostajan on vastaavasti
annettava säilyttäjälle tiedoksi sopimus, jolla kauppasopimuksen
tuottamat oikeudet luovutetaan edelleen tai pantataan. Tiedon
säilyttäjälle voi antaa myös luovutuksen- tai pantinsaaja.

Panttioikeus osakkeeseen tai sen luovutussopimuksen tuottamiin
oikeuksiin syntyy, kun panttaussitoumus on annettu tiedoksi
turva-asiakirjojen säilyttäjälle. Turva-asiakirjojen säilyttäjän on
annettava tätä koskeva todistus panttioikeuden
haltijalle. [<u>(28.12.2018/1331)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a28.12.2018-1331)

Turva-asiakirjojen säilyttäjän on pidettävä luetteloa, johon osakkeen
kohdalle merkitään:

1\) sen henkilön nimi ja osoite, jolle perustajaosakas on myynyt
osakkeen tai jolle sopimuksesta johtuvat oikeudet on siirretty;

2\) sen velkojan nimi ja osoite, jolle osake on pantattu; sekä

3\) onko osake ulosmitattu tai asetettu [<u>ulosottolain 7
luvun</u>](https://www.finlex.fi/fi/laki/ajantasa/1895/18950037001#L7) mukaisesti
turvaamistoimenpiteen alaiseksi, ja milloin näin on, asianomainen
velkoja ja toimenpiteen suorittanut ulosottoviranomainen.

Luettelosta on salassapitovelvollisuuden estämättä annettava tietoja
osakkeenostajalle sekä sille, joka tarvitsee tietoja osakkeen ostamista,
panttausta tai välitystoimeksiannon hoitamista
varten. [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

*UlosottoL [<u>37/1895</u>](https://www.finlex.fi/fi/laki/ajantasa/1895/18950037001) on
kumottu
Ulosottokaarella [<u>705/2007</u>](https://www.finlex.fi/fi/laki/ajantasa/2007/20070705),
ks. Ulosottokaari [<u>705/2007 8
luku</u>](https://www.finlex.fi/fi/laki/ajantasa/2007/20070705#L8).*

[<u>16
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Turva-asiakirjojen säilyttäjän vastuu

Turva-asiakirjojen säilyttäjä on velvollinen korvaamaan vahingon, jonka
se on aiheuttanut tämän luvun mukaisia tehtäviä suorittaessaan, jollei
turva-asiakirjojen säilyttäjä näytä noudattaneensa asianmukaista
huolellisuutta.

*2 momentti on kumottu
L:lla [<u>7.10.2005/795</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795).*

17
§ [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

Vakuus rakentamista ja asunto-osakkeiden kauppaa koskevien sopimusten
täyttämisestä

Perustajaosakas on velvollinen huolehtimaan siitä, että rakentamista
koskevan sopimuksen ja asunto-osakkeiden kauppaa koskevien sopimusten
täyttämisestä asetetaan osakeyhtiön ja osakkeenostajien hyväksi vakuus
tämän pykälän mukaisesti. Vakuuden on oltava pankkitalletus,
pankkitakaus tai tarkoitukseen soveltuva vakuutus, ja sen on oltava
voimassa myös yhtiön taloussuunnitelman mukaisen taloudellisen aseman
turvaamiseksi. Osaomistusyhtiön perustajaosakkaan velvollisuudesta
asettaa vakuus säädetään 18 b §:ssä.

Rakentamisvaiheen vakuuden on asunto-osakkeiden ostettavaksi tarjoamisen
alkaessa oltava määrältään vähintään viisi prosenttia yhtiön
taloussuunnitelmaan merkityistä rakennuskustannuksista. Valtioneuvoston
asetuksella annetaan tarkemmat säännökset siitä, mitkä
rakennuskustannukset on merkittävä taloussuunnitelmaan.
Rakentamisvaiheen vakuuden on kulloinkin vastattava vähintään kymmentä
prosenttia myytyjen osakkeiden kauppahintojen yhteismäärästä. Vakuuden
on oltava voimassa, kunnes se vapautetaan, kuitenkin vähintään kolme
kuukautta sen jälkeen, kun rakennusvalvontaviranomainen on hyväksynyt
kyseisen rakennuksen käyttöönotettavaksi.

Rakentamisvaiheen vakuuden lakatessa tilalle on asetettava
rakentamisvaiheen jälkeinen vakuus, jonka on vastattava vähintään kahta
prosenttia myytyjen osakkeiden kauppahintojen yhteismäärästä. Vakuuden
on oltava voimassa, kunnes se vapautetaan, kuitenkin vähintään 15
kuukautta sen jälkeen, kun rakennusvalvontaviranomainen on hyväksynyt
kyseisen rakennuksen käyttöönotettavaksi. Velvollisuus tämän momentin
mukaisen vakuuden asettamiseen päättyy, kun 15 kuukautta on kulunut
siitä, kun rakennusvalvontaviranomainen hyväksyi kyseisen rakennuksen
käyttöönotettavaksi.

Jos asunto-osakkeiden kauppahinta on vähemmän kuin 70 prosenttia
velattomasta hinnasta, kauppahintana 2 ja 3 momentin mukaista vakuutta
laskettaessa pidetään rahamäärää, joka vastaa 70 prosenttia myytyjen
osakkeiden velattomasta hinnasta.

17 a
§ [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

Vakuuden käyttäminen

Vakuus on ensisijaisesti voimassa sellaisen vahingon korvaamiseksi, joka
yhtiölle on aiheutunut rakentamista koskevan sopimuksen täyttämättä
jäämisestä tai rakennusvirheistä yhtiön kunnossapitovelvollisuuden
piiriin kuuluvissa rakennuksen osissa.

Vakuus on toissijaisesti voimassa sen vahingon korvaamiseksi, joka
asunto-osakkeen ostajalle on aiheutunut perustajaosakkaan
sopimusrikkomuksesta. Jos vakuus ei riitä kaikkien asunto-osakkeen
ostajille kuuluvien korvausten kattamiseen, vakuuden määrä on
ensisijaisesti käytettävä virheiden korjaamisesta aiheutuneiden
kustannusten kattamiseen korjauskustannusten mukaisessa suhteessa ja
muulta osin jaettava sen mukaan kuin on kohtuullista ottaen huomioon
kunkin ostajan kärsimän vahingon määrä ja laatu sekä muut seikat.

Jäljempänä 18 §:n 2 momentissa säädetyssä tapauksessa vakuus on
kuitenkin ensisijaisesti voimassa sen vahingon korvaamiseksi, joka
mainitun pykälän 1 momentissa tarkoitetun suostumuksen evänneille
asunto-osakkeen ostajille on aiheutunut perustajaosakkaan
sopimusrikkomuksesta, ja toissijaisesti yhtiön hyväksi sen vahingon
korvaamiseksi, joka on aiheutunut rakentamista koskevan sopimuksen
täyttämättä jäämisestä tai rakennusvirheistä yhtiön
kunnossapitovelvollisuuden piiriin kuuluvissa rakennuksen osissa.

18
§ [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

Vakuuden vapauttaminen

Vakuuden tai sen osan vapauttamisen edellytyksenä on, että osakeyhtiön
hallitus ja asunto-osakkeen ostajat kirjallisesti suostuvat siihen ja,
kun kyseessä on 17 §:n 2 momentissa tarkoitetun vakuuden vapauttaminen,
että turva-asiakirjojen säilyttäjälle toimitetaan selvitys siitä, että
rakennusvalvontaviranomainen on hyväksynyt kyseisen rakennuksen
käyttöönotettavaksi. Vakuus on vapautettava, jos perustajaosakas on
täyttänyt rakentamista koskevan sopimuksen ja asunto-osakkeiden kauppaa
koskevien sopimusten mukaiset velvoitteensa.

Jos yhtiön hallitus on antanut 1 momentissa tarkoitetun suostumuksen,
alkuperäinen vakuus voidaan korvata sellaisella 17 §:n 2 momentissa
tarkoitetulla vakuudella, joka määrältään vastaa kymmentä prosenttia tai
17 §:n 3 momentissa tarkoitetun vakuuden osalta kahta prosenttia
suostumuksen evänneiden asunto-osakkeen ostajien maksamien
kauppahintojen yhteismäärästä. Jos asunto-osakkeiden kauppahinta on
vähemmän kuin 70 prosenttia velattomasta hinnasta, sovelletaan, mitä 17
§:n 4 momentissa säädetään.

Jos suostumus vakuuden vapauttamiseen on evätty aiheettomasti tai jos
sitä ei ole mahdollista hankkia ilman kohtuutonta haittaa tai
viivytystä, tuomioistuin voi hakemuksesta antaa luvan vakuuden
vapauttamiseen kokonaan tai osaksi. Kuluttajavalituslautakunta antaa
kuluttajavalituslautakunnasta annetun
lain [<u>(42/1978)</u>](https://www.finlex.fi/fi/laki/ajantasa/1978/19780042) mukaisesti
ratkaisusuosituksia vakuuden vapauttamista koskevissa asioissa.

Yhtiö tai asunto-osakkeen ostaja, joka aiheettomasti ja vastoin
kuluttajavalituslautakunnan suositusta on kieltäytynyt antamasta
suostumusta vakuuden vapauttamiseen, voidaan velvoittaa korvaamaan tästä
perustajaosakkaalle aiheutunut vahinko kohtuullisella määrällä.

*L
kuluttajavalituslautakunnasta [<u>42/1978</u>](https://www.finlex.fi/fi/laki/ajantasa/1978/19780042) on
kumottu L:lla
kuluttajariitalautakunnasta [<u>8/2007</u>](https://www.finlex.fi/fi/laki/ajantasa/2007/20070008).*

18 a
§ [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

Vakuuden vapautuminen ilman suostumuksia

Vakuus vapautuu viimeistään 12 kuukauden kuluttua yhtiön kaikkien
rakennusten vuositarkastuksen pitämisestä, jos yhtiölle on valittu 23
§:ssä tarkoitettu hallitus. Vakuus ei kuitenkaan vapaudu, jos yhtiö tai
asunto-osakkeen ostaja vastustaa vakuuden vapautumista ja saattaa asian
hakemuksella kuluttajavalituslautakunnan tai tuomioistuimen
käsiteltäväksi. Vapautumista vastustavan on ilmoitettava
vastustuksestaan vakuuden antajalle tai sille talletuspankille, joka on
vakuudeksi vastaanottanut pankkitalletuksen, sekä toimitettava vakuuden
antajalle tai talletuspankille kuluttajavalituslautakunnan tai
käräjäoikeuden antama todistus asian vireille saattamisesta ennen edellä
säädetyn määräajan päättymistä uhalla, että vakuus muuten vapautuu.

18 b
§ [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

Vakuus osaomistusyhtiön osakkeiden tai niiden osan kauppaa koskevien
sopimusten täyttämisestä

Osaomistusyhtiön perustajaosakas on velvollinen huolehtimaan siitä, että
asunto-osakkeiden tai niiden osan kauppaa koskevien sopimusten
täyttämisestä asetetaan ostajien hyväksi tämän pykälän mukainen vakuus.
Vakuuden on oltava pankkitalletus, pankkitakaus tai tarkoitukseen
soveltuva vakuutus.

Rakentamisvaiheen vakuus on asetettava ennen kuin osakkeita tai niiden
osaa aletaan tarjota kuluttajan ostettavaksi, ja sen on oltava
määrältään vähintään kymmenen prosenttia rakentamista koskevan
sopimuksen mukaisesta urakkahinnasta. Vakuus vapautuu kolmen kuukauden
kuluttua siitä, kun rakennusvalvontaviranomainen on hyväksynyt kyseisen
rakennuksen käyttöönotettavaksi. Perustajaosakkaan on toimitettava
turva-asiakirjojen säilyttäjälle selvitys käyttöönottohyväksymisestä.

Rakentamisvaiheen vakuuden lakatessa tilalle on asetettava
rakentamisvaiheen jälkeinen vakuus, jonka on vastattava vähintään kahta
prosenttia rakentamista koskevan sopimuksen mukaisesta urakkahinnasta.
Vakuus vapautuu kahden vuoden kuluttua siitä, kun
rakennusvalvontaviranomainen on hyväksynyt kyseisen rakennuksen
käyttöönotettavaksi, jollei ostaja 18 a §:ssä säädetyllä tavalla
vastusta vakuuden vapautumista.

Jos vakuus ei riitä kaikkien korvaussaatavien kattamiseen, vakuus on
jaettava saatavien mukaisessa suhteessa.

[<u>19
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Vakuusjärjestelyt perustajaosakkaan suorituskyvyttömyyden varalta

Perustajaosakas on velvollinen huolehtimaan siitä, että ennen
asunto-osakkeiden ostettavaksi tarjoamisen alkamista osakeyhtiön ja
asunto-osakkeen ostajien hyväksi otetaan hänen suorituskyvyttömyytensä
varalta tarkoitukseen soveltuva vakuutus tai annetaan pankkitakaus tai
Kilpailu- ja kuluttajaviraston vahvistamat ehdot täyttävä muu takaus
tämän pykälän mukaisesti. Vakuutuksen tai takauksen on oltava voimassa,
kunnes kymmenen vuotta on kulunut siitä, kun
rakennusvalvontaviranomainen hyväksyi kyseisen rakennuksen
käyttöönotettavaksi. Jos valtion tai kunnan viranomainen on
perustajaosakkaana, se ei kuitenkaan ole velvollinen järjestämään
vakuutta suorituskyvyttömyytensä
varalta. [<u>(30.11.2012/682)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a30.11.2012-682)

Edellä 1 momentissa tarkoitetun vakuuden antaja vastaa osakeyhtiölle ja
osakkeenostajille kustannuksista, joista perustajaosakas tämän lain tai
sopimuksen perusteella on vastuussa ja jotka ovat tarpeellisia
osakeyhtiön asuin-, säilytys- tai huoltorakennuksessa ilmenevän 4 luvun
14 §:n 2–5 kohdassa tarkoitetun rakennusvirheen selvittämiseksi sekä
virheen ja siitä rakennukselle aiheutuneiden vahinkojen korjaamiseksi.
Lisäksi vakuuden antaja vastaa osakkeenostajan ja hänen
perheenjäsentensä tarpeellisista ylimääräisistä asumiskuluista siltä
ajalta, jona asuntoa ei voida virheen tai vahingon taikka niiden
korjaamisen takia käyttää. Vakuuden antajan vastuun rajoittamisesta
säädetään 19 a ja 19 b
§:ssä. [<u>(17.10.1997/941)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a17.10.1997-941)

Jos virheen tai vahingon korjaamisesta aiheutuisi kohtuuttomia
kustannuksia verrattuna virheen tai vahingon merkitykseen osakeyhtiölle
ja osakkeenostajille, vakuuden antaja saa korjauskustannusten sijasta
suorittaa virheen tai vahingon merkitystä vastaavan
korvauksen. [<u>(17.10.1997/941)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a17.10.1997-941)

Jos vakuus ei riitä kaikkien osakeyhtiölle ja osakkeenostajille
kuuluvien korvausten kattamiseen, vakuuden määrä jaetaan yhtiön ja
osakkeenostajien kesken korvaussaatavien mukaisessa suhteessa.
Vakuudesta suoritettuja korvauksia ei voida vaatia
takaisin. [<u>(17.10.1997/941)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a17.10.1997-941)

19 a
§ [<u>(17.10.1997/941)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a17.10.1997-941)

Suorituskyvyttömyysvakuuden antajan vastuunrajoitukset

Edellä 19 §:ssä tarkoitetun vakuuden antaja ei vastaa kustannuksista,
joiden kattamiseen muut osakeyhtiön ja osakkeenostajien hyväksi asetetut
vakuudet riittävät. Vakuuden antaja ei myöskään vastaa sellaisten
virheiden kustannuksista, jotka olisi pitänyt havaita viimeistään 4
luvun 18 §:ssä tarkoitetussa vuositarkastuksessa tai, jos
vuositarkastusta ei määräajassa toimiteta, sen toimittamiselle säädetyn
ajan päättyessä. Sopimukseen perustuvasta perustajaosakkaan vastuusta
vakuuden antaja ei vastaa siltä osin kuin perustajaosakas on sitoutunut
voimassa olevan oikeuden mukaista laajempaan vastuuseen.

Vakuuden antaja saa rajoittaa vastuunsa osakkeenostajan ja hänen
perheenjäsenensä asumiskuluista siten, että vakuudesta korvataan
tarpeelliset ylimääräiset kulut enintään kuuden kuukauden ajalta.
Vastuunsa kokonaismäärän vakuuden antaja saa rajoittaa siten, että se on
vakuuden koko voimassaoloajalta 25 prosenttia 17 §:n 2 momentissa
tarkoitetuista rakennuskustannuksista. Vakuuden antajan vastuun
enimmäismäärää saadaan tarkistaa kalenterivuosittain Tilastokeskuksen
rakennuskustannusindeksin (2000=100) talotyyppi-indeksin asuinkerrostalo
muutosta
vastaavasti. [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

19 b
§ [<u>(17.10.1997/941)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a17.10.1997-941)

Osakeyhtiön ja osakkeenostajan omavastuu suorituskyvyttömyysvakuudessa

Vakuuden antaja saa vähentää 19 §:n 2 ja 3 momentin mukaisesti
määräytyvästä vastuustaan osakeyhtiön ja osakkeenostajan omavastuumäärän
tämän pykälän mukaisesti. Osakeyhtiön omavastuu saa olla enintään kaksi
prosenttia 17 §:n 2 momentissa tarkoitetuista rakennuskustannuksista ja
osakkeenostajan omavastuu enintään puolitoista prosenttia
asunto-osakkeesta tehdyn ensimmäisen kaupan velattomasta hinnasta.
Osakeyhtiön ja osakkeenostajan omavastuumäärät saadaan tarkistaa
kalenterivuosittain 19 a §:n 2 momentissa tarkoitetun indeksin muutosta
vastaavasti. [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

Vastuusta vähennetään osakeyhtiön omavastuu, jos rakennusvirhe ilmenee
yhtiön kunnossapitovastuulle kuuluvissa rakennuksen osissa, ja
osakkeenostajan omavastuu, jos virhe ilmenee hänen
kunnossapitovastuulleen kuuluvissa rakennuksen osissa. Sen estämättä,
mitä yhtiöjärjestyksessä määrätään kunnossapitovastuun jakamisesta,
omavastuuta vähennettäessä sovelletaan
asunto-osakeyhtiölain [<u>(1599/2009) 4
luvun</u>](https://www.finlex.fi/fi/laki/ajantasa/2009/20091599#L4) 2 ja
3 §:ssä säädettyä
vastuunjakoa. [<u>(22.12.2009/1606)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a22.12.2009-1606)

Omavastuun saa vähentää kustakin rakennusvirheestä. Jos kuitenkin
rakennusvirhettä selvitettäessä tai korjattaessa havaitaan samassa
rakennuksessa muita vakuuden antajan vastuuseen kuuluvia virheitä,
omavastuu vähennetään vakuuden antajan vastuun yhteismäärästä. Jos
tällaiset virheet ilmenevät osittain osakeyhtiön ja osittain
osakkeenostajan kunnossapitovastuulle kuuluvissa rakennuksen osissa,
vastuusta vähennetään vain osakeyhtiön omavastuu.

*4 momentti on kumottu
L:lla [<u>7.10.2005/795</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795).*

19 c
§ [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

Suorituskyvyttömyysvakuus lisärakentamisessa

Edellä 19 §:ssä tarkoitetun vakuutuksen tai takauksen on 1 c §:n 1
momentissa tarkoitetuissa lisärakentamiskohteissa oltava voimassa,
kunnes kymmenen vuotta on kulunut siitä, kun
rakennusvalvontaviranomainen hyväksyi uudet asuinhuoneistot
käyttöönotettaviksi.

Vakuuden antaja vastaa asunto-osakkeen ostajille, yhtiön muille
osakkeenomistajille ja yhtiölle aiheutuvista 19 §:n 2 momentissa
tarkoitetuista kustannuksista siitä riippumatta, missä rakennuksen
osassa lisärakentamisessa tapahtuneesta rakennusvirheestä aiheutuvat
vahingot ilmenevät.

Vakuuden antajan 19 a §:n 2 momentissa tarkoitettu vastuun enimmäismäärä
ja osakeyhtiön 19 b §:n 1 momentissa tarkoitettu omavastuu lasketaan
niistä rakennuskustannuksista, jotka on merkittävä
lisärakentamishankkeen taloussuunnitelmaan valtioneuvoston asetuksen
mukaisesti.

20
§ [<u>(22.12.2009/1401)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a22.12.2009-1401)

Osakkeenostajien kokous

Osakeyhtiön hallituksen on kutsuttava koolle osakkeenostajien kokous
viivytyksettä sen jälkeen, kun vähintään yhdestä neljäsosasta yhtiön
asuinhuoneistoja on tehty luovutussopimukset. Osakkeenostajien kokous
kutsutaan koolle kullekin ostajalle lähetetyllä kirjatulla kirjeellä tai
muuten todisteellisesti. Kutsu on lähetettävä tiedoksi
turva-asiakirjojen säilyttäjälle. Kutsussa on mainittava
osakkeenostajien oikeus valita tilintarkastaja ja rakennustyön
tarkkailija sekä kokouksessa käsiteltävät muut asiat. Ostajien
kokouksessa kuhunkin huoneistoon oikeuttavat osakkeet tuottavat yhden
äänen. Osakkeenostajien kokousta ei tarvitse järjestää
osaomistusyhtiössä.

Jollei edellä tarkoitettua osakkeenostajien kokousta ole kutsuttu
säädetyssä järjestyksessä koolle, aluehallintoviraston tulee yhtiön
hallituksen jäsenen, tilintarkastajan, osakkeenomistajan tai
osakkeenostajan hakemuksesta oikeuttaa hakija kutsumaan kokous koolle
yhtiön kustannuksella.

[<u>21
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Osakkeenostajien valitsema tilintarkastaja

Osakkeenostajilla on 20 §:ssä tarkoitetussa kokouksessa oikeus
yhtiöjärjestyksen estämättä valita osakeyhtiölle tilintarkastaja, jonka
toimikausi kestää sen tilikauden loppuun, jolloin rakentamisvaihe
päättyy. Osakkeenostajien valitsemasta tilintarkastajasta on muutoin
voimassa, mitä yhtiökokouksen valitsemasta tilintarkastajasta säädetään.
Tilintarkastajan palkkiosta ja tilintarkastajan työstä aiheutuvista
muista kuluista vastaa osakeyhtiö, jonka menoihin nämä kulut saadaan
lisätä taloussuunnitelmasta
riippumatta. [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

Osakkeenostajien kokouksella on sama oikeus kuin yhtiökokouksella saada
tietoja tilintarkastajalta.

[<u>22
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Rakennustyön tarkkailija

Osakkeenostajilla on 20 §:ssä tarkoitetussa kokouksessa oikeus valita
rakennustyön tarkkailija, jonka tehtävänä on seurata, että yhtiön
rakennus valmistuu rakentamista koskevan sopimuksen mukaisesti.
Tarkkailijan toimikausi kestää rakentamisvaiheen loppuun, ja hänen
palkkiostaan sekä muista hänen työstään aiheutuvista kuluista vastaa
osakeyhtiö, jonka menoihin nämä kulut saadaan lisätä
taloussuunnitelmasta
riippumatta. [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

Tarkkailijalla on oltava tehtävän edellyttämä ammattipätevyys eikä hän
saa olla riippuvuussuhteessa rakennustyön suorittajaan tai
perustajaosakkaaseen. Tarkkailijalla on oikeus saada osakeyhtiöltä ja
perustajaosakkaalta sellaiset tiedot, jotka tarvitaan työn edistymisen
seuraamiseksi, sekä päästä rakennuskohteeseen.

23
§ [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

Uuden hallituksen valitseminen ja välitilinpäätös

Kun rakennusvalvontaviranomainen on hyväksynyt osakeyhtiön rakennukset
käyttöönotettaviksi, yhtiön hallituksen on ilman aiheetonta viivytystä
kutsuttava koolle yhtiökokous, jonne on kutsuttava myös kaikki
osakkeenostajat. Kutsussa on mainittava kokouksessa käsiteltävät asiat
sekä ajankohta, jolloin vakuus 18 a §:n mukaisesti vapautuu ilman
ostajan suostumusta, ja miten ostajan tulee toimia halutessaan estää
vakuuden vapautumisen. Koolle kutsumisessa noudatetaan muutoin, mitä
asunto-osakeyhtiölaissa säädetään. Yhtiökokouksessa on:

1\) esitettävä yhtiön välitilinpäätös ja selvitys taloussuunnitelman
toteuttamisesta sekä tilintarkastajien lausunnot niistä;

2\) annettava tiedot rakennustyön teknisestä toteutumisesta;

3\) valittava yhtiölle hallitus ja tilintarkastajat jäljellä olevaksi
toimikaudeksi.

Hallituksen vaalissa käyttää osakkeenomistajalle kuuluvaa äänivaltaa
perustajaosakkaan luovuttaman osakkeen osalta osakkeenostaja.

Tässä pykälässä tarkoitettua yhtiökokousta ei tarvitse järjestää
osaomistusyhtiössä.

23 a
§ [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

Vahingonkorvausvelvollisuus

Jos yhtiön hallitus on laiminlyönyt kutsua koolle yhtiökokouksen 23 §:n
1 momentin mukaisesti, hallituksen jäsenet ovat velvollisia korvaamaan
yhtiölle ja osakkeenostajille tästä aiheutuneen vahingon.

Vahingonkorvauksen sovittelusta ja korvausvastuun jakautumisesta kahden
tai useamman kesken on voimassa, mitä
vahingonkorvauslain [<u>(412/1974)</u>](https://www.finlex.fi/fi/laki/ajantasa/1974/19740412) 2
ja 6 luvussa säädetään.

23 b
§ [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

Osaomistusyhtiön hallituksen tiedonantovelvollisuus rakentamisvaiheen
päättyessä

Kun rakennusvalvontaviranomainen on hyväksynyt osaomistusyhtiön
rakennukset käyttöönotettaviksi, yhtiön hallituksen on ilman aiheetonta
viivytystä lähetettävä osakkeiden tai niiden osan ostajille tiedoksi 23
§:n 1 momentin 1 ja 2 kohdassa tarkoitetut tiedot ja selvitykset.
Lisäksi ostajille on ilmoitettava ajankohta, jolloin vakuus 18 b §:n
mukaisesti vapautuu ilman ostajan suostumusta, ja miten ostajan tulee
toimia halutessaan estää vakuuden vapautumisen.

24
§ [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

24 § on kumottu
L:lla [<u>7.10.2005/795</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795).

# 3. luku

Varausmaksu, käsiraha sekä
vakiokorvaus [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

1
§ [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

Luvun soveltamisala

Tämän luvun säännöksiä sovelletaan, jos:

1\) joku on asuntoja ennakkomarkkinoitaessa varannut asunnon ja maksanut
varauksensa vakuudeksi myyjälle sovitun rahasumman (*varausmaksu*);

2\) joku on tehnyt ostotarjouksen asunnosta ja ostotarjouksensa
vakuudeksi maksanut myyjälle sovitun rahasumman (*käsiraha*);

3\) joku on tehnyt ostotarjouksen asunnosta ja ostotarjouksensa
vakuudeksi sitoutunut ennalta määrätyn korvauksen suorittamiseen sen
varalta, että hän vetäytyy kaupasta (*vakiokorvaus*).

Varausmaksuun, käsirahaan ja vakiokorvaukseen liittyvistä
välitysliikkeen oikeuksista ja velvollisuuksista säädetään kiinteistöjen
ja vuokrahuoneistojen välityksestä annetussa
laissa [<u>(1074/2000)</u>](https://www.finlex.fi/fi/laki/ajantasa/2000/20001074).

2
§ [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

Pakottavuus

Tämän luvun säännöksistä ei voida sopimuksin poiketa tarjouksen tai
varauksen tekijänä olevan kuluttajan vahingoksi, ellei jäljempänä toisin
säädetä. Sama koskee myyjää, jos myytävä asunto ei kuulu hänen
elinkeinotoimintaansa.

3
§ [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

Käsirahan ja vakiokorvauksen merkitys

Jos kauppa tehdään, käsiraha on kokonaisuudessaan laskettava osaksi
kauppahintaa.

Jos kauppa jää syntymättä tarjouksen tekijän puolella olevasta syystä,
myyjällä on oikeus pitää käsiraha tai saada sovittu vakiokorvaus, jollei
6 §:stä muuta johdu.

Jos myyjä ei hyväksy ostotarjousta tai jos kauppa jää syntymättä muusta
kuin tarjouksen tekijän puolella olevasta syystä, myyjän on viipymättä
palautettava saamansa käsiraha. Jos myyjä tarjouksen tekijästä
riippumattomasta syystä kieltäytyy tekemästä kauppaa niillä ehdoilla,
joista on myyjän kanssa tai myyjän lukuun sovittu käsirahan
vastaanottamisen yhteydessä, myyjän on käsirahan palauttamisen lisäksi
suoritettava tarjouksen tekijälle hyvityksenä sovittua käsirahaa
vastaava määrä, jollei 6 §:stä muuta johdu. Jos käsirahan sijasta on
sovittu vakiokorvauksesta, myyjän on tässä momentissa säädetyin
edellytyksin suoritettava tarjouksen tekijälle sovittua vakiokorvausta
vastaava rahamäärä.

Kaupasta vetäytyvän vastapuolella ei ole oikeutta muuhun kuin 2 tai 3
momentissa tarkoitettuun seuraamukseen. Jos myyjä on yksityishenkilö ja
tarjouksen tekijä on kuluttaja, he voivat kuitenkin erikseen sopia
siitä, että kaupasta vetäytyvän on korvattava vastapuolelleen tälle
aiheutunut todellinen vahinko.

3 a
§ [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

Varausmaksun merkitys

Jos kauppa tehdään, varausmaksu on kokonaisuudessaan laskettava osaksi
kauppahintaa. Jos kauppa jää syntymättä, myyjän on viipymättä
palautettava varausmaksu.

[<u>4
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Kielto vastaanottaa käsirahana tai varausmaksuna vekseliä tai muuta
juoksevaa
sitoumusta [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

Käsirahana tai varausmaksuna ei saa ottaa vekselisitoumusta eikä muuta
sitoumusta, jonka luovutus tai panttaus rajoittaa tarjouksen tai
varauksen tekijän oikeutta tehdä 1 §:n 1 momentissa tarkoitetun
varauksen, ostotarjouksen tai sopimuksen perusteella väitteitä
sitoumuksen vilpittömässä mielessä haltuunsa saanutta
kohtaan. [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

Mitä 1 momentissa säädetään, ei koske pankin asettamaa omaa vekseliä.

Joka 1 momentin säännöksen vastaisesti ottaa vekselin tai juoksevan
sitoumuksen, ei saa vedota siihen. Velallisen oikeudesta esittää
väitteitä siirronsaajaa kohtaan säädetään erikseen.

[<u>5
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Kielto vastaanottaa päällekkäisiä käsirahoja

Kun myyjä on vastaanottanut käsirahan, hän ei saa samasta asunnosta
ottaa toista käsirahaa tai tarjousta ennen kuin ensiksi mainittu
käsiraha on palautettu tarjouksen tekijälle tai kun on käynyt selväksi,
että käsiraha jää myyjän hyväksi. Jos myyjä on ottanut päällekkäisiä
käsirahoja, tarjoukset, joiden johdosta käsirahat on annettu, eivät sido
tarjousten tekijöitä.

[<u>6
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Eräiden rahamäärien
yläraja [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

Tarjouksen tekijä voi 3 §:n 2 momentin nojalla menettää enintään neljä
prosenttia tarjouksen mukaisesta kauppahinnasta. Sama yläraja koskee
hyvitystä, jonka myyjä voi joutua suorittamaan tarjouksen tekijälle 3
§:n 3 momentin
nojalla. [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

Edellä 1 momentissa tarkoitettua rahamäärää voidaan yksittäistapauksessa
sovitella, jos se muuten olisi kohtuuton ottaen huomioon kaupan
syntymättä jäämisen syyt, vastapuolelle aiheutunut vahinko tai muut
seikat.

# 4. luku

Uuden asunnon kauppa

Yleiset säännökset

1
§ [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

Luvun soveltamisala

Tämän luvun säännöksiä sovelletaan, kun:

1\) perustajaosakas rakentamisvaiheessa tai sen jälkeen myy asunnon
otettavaksi käyttöön ensimmäistä kertaa; tai

2\) elinkeinonharjoittaja muuten myy asunnon otettavaksi käyttöön
ensimmäistä kertaa uudisrakentamisen tai uudisrakentamiseen verrattavan
korjausrakentamisen jälkeen.

Mitä tässä luvussa säädetään asunnon kaupasta, sovelletaan myös, jos
samassa yhteydessä myydään osake tai osuus, joka oikeuttaa hallitsemaan
asumiseen läheisesti liittyviä tiloja, kuten asuinrakennusten yhteydessä
olevia autotalleja tai varastotiloja.

Käytetyn asunnon kauppaa koskevien säännösten soveltamisesta uuden
asunnon kauppaan eräissä tapauksissa säädetään 6 luvun 1 §:n 1 momentin
2 kohdassa.

[<u>2
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Pakottavuus

Sopimusehto, joka poikkeaa tämän luvun säännöksistä kuluttajan
vahingoksi, on mitätön, jollei jäljempänä toisin säädetä.

3
§ [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

Velvollisuus vakuuden täydentämiseen

Jos asunto myydään asuntoyhteisöstä, joka on ollut 2 luvun mukaisen
sääntelyn alainen, ja rakentamisvaiheen päättymisestä on kulunut
vähemmän kuin yksi vuosi, myyjän on ennen kaupantekoa asetettava ostajan
ja yhteisön hyväksi 2 luvun 17 §:n mukaista vakuutta vastaava vakuus
asunnon kauppaa koskevan sopimuksen täyttämisestä. Erillistä vakuutta ei
kuitenkaan tarvitse asettaa, jos 2 luvun 17 §:n mukaisesti asetettu
vakuus riittää kattamaan tässä pykälässä tarkoitetun kaupan tai jos
asunto myydään osaomistusyhteisöstä.

Edellä 1 momentissa tarkoitettuun vakuuteen on vastaavasti sovellettava,
mitä 2 luvun 17, 17 a, 18 ja 18 a §:ssä säädetään. Vakuuden on kuitenkin
oltava voimassa vähintään kuuden kuukauden ajan siitä, kun asunto on
luovutettu ostajan hallintaan. Jos velvollisuus pitää vakuus voimassa 2
luvun 17 §:n 3 momentin perusteella päättyy sitä ennen, vakuus on
jäljellä olevan ajan voimassa vain ostajan hyväksi.

3 a
§ [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

Suorituskyvyttömyysvakuus

Jos asuntoa myydään tai muuten markkinoidaan kuluttajalle sellaisesta
asuntoyhteisöstä, joka ei ole ollut 2 luvun sääntelyn alainen, myyjä on
velvollinen huolehtimaan siitä, että yhteisön ja ostajien hyväksi
otetaan hänen suorituskyvyttömyytensä varalta 2 luvun 19 §:n mukainen
vakuus. Vakuus on asetettava ennen kuin asuntoyhteisön rakennukselle tai
lisää rakennetuille asunnoille haetaan rakennusvalvontaviranomaiselta
loppukatselmusta. Vakuutta ei tarvita, jos kysymys on lisärakentamisesta
ja asuntoja myy tai muuten markkinoi se asuntoyhteisö, jolle uudet
asunnot on rakennettu.

Hallinnan ja asiakirjojen luovutus, kustannusten jako ja vaaranvastuu
uuden asunnon kaupassa

[<u>4
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Asunnon hallinnan ja osakekirjan tai muun asiakirjan luovutus sekä
suostumuksen antaminen
kirjaamiseen [<u>(28.12.2018/1331)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a28.12.2018-1331)

Jos asunnon hallinnan luovutuksen ajankohtaa ei ole sovittu, hallinnan
luovutuksen tulee tapahtua kohtuullisessa ajassa kaupanteosta.
Kohtuullisen ajan pituutta arvioitaessa on otettava huomioon
vastaavanlaisen asunnon valmistumisen tavanomaisesti edellyttämä aika
sekä muut seikat.

Jollei toisin ole sovittu, myyjä ei ole velvollinen luovuttamaan asunnon
hallintaa, ennen kuin kauppahinta maksetaan, tai 29 §:n 3 momentissa
tarkoitetun erän osalta, ennen kuin se talletetaan mainitun momentin
mukaisesti. Kauppahintaan rinnastetaan sellaiset ostajan velvoitteet,
jotka perustuvat myyjän kanssa tehtyyn sopimukseen lisä- tai
muutostöiden tekemisestä ja jotka on sovittu maksettaviksi viimeistään
samana ajankohtana kuin kauppahinta. Myyjän on kuitenkin luovutettava
asunnon hallinta ostajalle, jos lisä- tai muutostöitä ei ole myyjän
sopimusrikkomuksen vuoksi suoritettu loppuun silloin, kun kauppahinta
pitäisi
maksaa. [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

Ostajan oikeudesta saada osakekirja tai osuuskirja hallintaansa
turva-asiakirjojen säilyttäjältä rakentamisvaiheen päätyttyä ja ostajan
saannon kirjaamisesta osakehuoneistorekisteriin säädetään 2 luvun 6
§:ssä ja 6 a §:ssä. Muissa tapauksissa myyjän on, jollei toisin ole
sovittu, luovutettava osakekirja tai muut asunnon omistus- tai
hallintaoikeutta osoittavat asiakirjat ostajalle taikka annettava
suostumus ostajan saannon kirjaamiseen osakehuoneistorekisteriin
samalla, kun asunnon hallinta luovutetaan. Suostumus, joka tarvitaan
ostajan saannon kirjaamiseen osakehuoneistorekisteriin ehdollisena, on
annettava, jollei toisin ole sovittu, heti kaupanteon
jälkeen. [<u>(28.12.2018/1331)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a28.12.2018-1331)

[<u>5
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Asunnosta aiheutuvat kustannukset

Jollei toisin ole sovittu, myyjä vastaa:

1\) säännöllisistä yhtiövastikkeista ja muista niihin rinnastettavista
asuntoyhteisölle suoritettavista maksuista, jotka kohdistuvat asunnon
hallinnan luovutusta edeltävään aikaan;

2\) muista asunnon hoito-, ylläpito- tai parannuskustannuksista, jotka
kohdistuvat asunnon hallinnan luovutusta edeltävään aikaan, milloin
kysymyksessä on hyödykkeen käyttöön perustuva juokseva meno, tai
syntyvät ennen asunnon hallinnan luovutusta, milloin kysymyksessä on
muunlainen meno; sekä

3\) asuntoon kohdistuvista julkisoikeudellisista maksuista, joita
koskeva maksuvelvollisuus syntyy ennen asunnon hallinnan luovutusta.

Jos asunnon hallinnan luovutus viivästyy ostajan puolella olevan seikan
vuoksi, ostaja vastaa kuitenkin 1 momentissa tarkoitetuista
kustannuksista siitä lähtien, kun luovutuksen sopimuksen mukaan olisi
pitänyt tapahtua.

Uuden osakkeenomistajan vastuusta yhtiövastikkeen maksamisesta
asunto-osakeyhtiölle säädetään asunto-osakeyhtiölaissa.

Ostajan velvollisuudesta suorittaa varainsiirtoveroa säädetään
varainsiirtoverolaissa [<u>(931/1996)</u>](https://www.finlex.fi/fi/laki/ajantasa/1996/19960931). [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

[<u>6
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Vaaranvastuu

Myyjällä on vaaranvastuu siitä, että asunto tuhoutuu tai vahingoittuu
ostajasta riippumattomasta syystä ennen kuin se luovutetaan ostajan
hallintaan. Jos hallinnan luovutus viivästyy ostajan puolella olevan
seikan vuoksi, vaaranvastuu siitä, että asunto tuhoutuu tai vahingoittuu
myyjästä riippumattomasta syystä, on kuitenkin ostajalla siitä lähtien,
kun hallinnan luovutuksen olisi pitänyt tapahtua, edellyttäen että myyjä
on tehnyt sen, mitä hallinnan luovutus häneltä edellyttää.

Jos vaaranvastuu on ostajalla ja asunto tuhoutuu tai vahingoittuu
myyjästä riippumattomasta syystä, ostajan on tästä huolimatta maksettava
kauppahinta.

Seuraamukset kaupan kohteen luovutuksen viivästymisestä uuden asunnon
kaupassa

[<u>7
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Oikeus pidättyä maksusta

Jos kauppahintaerä sopimuksen mukaan erääntyy maksettavaksi tiettynä
ajankohtana ennen asunnon hallinnan luovutusta, mutta on perusteltua
aihetta olettaa, että hallinnan luovutus tulee viivästymään, ostajalla
on oikeus pidättyä kauppahintaerän maksamisesta, kunnes myyjä saattaa
todennäköiseksi, että hän kykenee täyttämään sopimuksen ajoissa tai että
sopimuksen täyttämisestä asetettu vakuus riittää turvaamaan ostajan
oikeudet.

Jos asunnon hallinta tai 4 §:n 3 momentissa tarkoitettu asiakirja on
myyjän viivästyksen vuoksi luovuttamatta ajankohtana, jona
kauppahintaerä erääntyy maksettavaksi, ostajalla on oikeus pidättyä
maksun suorittamisesta, kunnes luovutus tapahtuu. Tämän jälkeenkin
ostajalla on oikeus pidättyä maksamasta sellaista osaa kauppahinnasta,
joka on tarpeen myyjän viivästykseen perustuvan
vahingonkorvausvaatimuksen vakuudeksi.

[<u>8
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Kaupan purku myyjän viivästyksen vuoksi

Ostaja saa purkaa kaupan myyjän viivästyksen vuoksi, jos sopimusrikkomus
on olennainen.

Jos ostaja on asettanut myyjälle määrätyn lisäajan sopimuksen
täyttämistä varten eikä se ole kohtuuttoman lyhyt, ostaja saa niin ikään
purkaa kaupan, jos myyjä ei täytä sopimusta lisäajan kuluessa. Asetetun
lisäajan kuluessa ostaja saa purkaa kaupan vain, jos myyjä ilmoittaa,
ettei hän täytä sopimusta tämän ajan kuluessa.

Jos myyjä osoittaa, että viivästys johtuu rakennustyötä kohdanneesta,
myyjän ja työhön osallistuvien urakoitsijoiden sekä näiden käyttämien
tavarantoimittajien vaikutusmahdollisuuksien ulkopuolella olevasta
esteestä, jota ei kohtuudella ole voitu ottaa huomioon kauppaa tehtäessä
ja jonka seurauksia ei myöskään kohtuudella voida välttää tai voittaa,
ostaja ei saa purkaa kauppaa, ellei viivästyksen kesto ylitä 60 päivää.
Mikäli ostaja joutuisi kohtuuttomaan tilanteeseen, jos hänen olisi
pysyttävä sopimuksessa, hän saa kuitenkin purkaa kaupan tämän momentin
estämättä.

Ostaja ei saa purkaa kauppaa myyjän viivästyksen vuoksi sen jälkeen, kun
asunto ja 4 §:n 3 momentissa tarkoitetut asiakirjat on luovutettu hänen
hallintaansa.

[<u>9
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Purku ennakoidun viivästyksen vuoksi

Jos ennalta on painavia syitä olettaa, että purkuun oikeuttava viivästys
tulee tapahtumaan, ostaja saa purkaa kaupan jo ennen kuin asunnon
sovittu luovutusajankohta on käsillä.

[<u>10
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Myyjän tiedustelu viivästystilanteessa

Jos myyjä tiedustelee ostajalta, hyväksyykö tämä viivästyksestä
huolimatta määrätyssä ajassa tapahtuvan sopimuksen täyttämisen eikä
ostaja vastaa kohtuullisessa ajassa tiedustelun saatuaan, ostaja ei saa
purkaa kauppaa, jos myyjä täyttää sopimuksen ilmoittamassaan ajassa.

[<u>11
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Vahingonkorvaus myyjän viivästyksen vuoksi

Ostajalla on oikeus korvaukseen vahingosta, jonka hän kärsii myyjän
viivästyksen vuoksi, jollei myyjä osoita, että viivästys johtuu hänen
vaikutusmahdollisuuksiensa ulkopuolella olevasta esteestä, jota hänen ei
kohtuudella voida edellyttää ottaneen huomioon kaupantekohetkellä ja
jonka seurauksia hän ei myöskään kohtuudella olisi voinut välttää eikä
voittaa.

Jos viivästys johtuu urakoitsijasta tai muusta henkilöstä, jota myyjä
tai urakoitsija on käyttänyt apunaan sopimuksen tai sen osan
täyttämisessä, tai tällaisen henkilön tavarantoimittajasta, myyjä
vapautuu vahingonkorvausvelvollisuudesta vain, mikäli myös mainittu
henkilö olisi 1 momentin mukaan vapaa vastuusta.

Ostajalle aiheutuvan välillisen vahingon myyjä on kuitenkin velvollinen
korvaamaan vain, jos viivästys tai vahinko johtuu huolimattomuudesta
hänen puolellaan. Välillisenä vahinkona pidetään:

1\) tulon menetystä, joka ostajalle aiheutuu sopimusrikkomuksen tai
siitä johtuvien toimenpiteiden vuoksi; sekä

2\) asunnon käyttöhyödyn olennaista menetystä, josta ei aiheudu
suoranaista taloudellista vahinkoa, sekä muuta siihen rinnastettavaa
haittaa, joka on olennainen.

Jos 3 momentin 1–2 kohdassa tarkoitettua vahinkoa aiheutuu muunlaisen
vahingon rajoittamisesta, sitä ei kuitenkaan tältä osin pidetä
välillisenä vahinkona.

Jos myyjän suoritusta kohtaa 1 tai 2 momentissa tarkoitettu este eikä
myyjä viipymättä ilmoita ostajalle esteestä ja sen vaikutuksista
sopimuksen täyttämismahdollisuuksiin, ostajalla on oikeus korvaukseen
vahingosta, joka olisi voitu välttää, jos hän olisi saanut ilmoituksen
ajoissa.

Samanlainen oikeus korvaukseen kuin ostajalla on hänen
perheenjäsenellään, joka kärsii viivästyksen vuoksi vahinkoa.

[<u>12
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Arvioidun valmistumisajan merkitys

Jos asunnolle on ilmoitettu arvioitu valmistumisajankohta, viivästystä
koskevia säännöksiä sovelletaan, mikäli asunnon hallinnan luovutus
myöhästyy arvioidusta enemmän kuin 30 päivää. Sovellettaessa 7 §:n 2
momentin säännöksiä ostajan oikeudesta pidättyä maksusta arvioitu
valmistumisajankohta rinnastetaan kuitenkin sovittuun
luovutusajankohtaan.

Myyjä saa vedota 1 momentin säännökseen vain, jos sitä vastaava ehto on
sisällytetty kauppasopimukseen.

[<u>13
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Myyjän konkurssi

Jos myyjän omaisuus luovutetaan konkurssiin ennen rakentamisvaiheen
päättymistä, sovelletaan 2 luvun 14 §:n säännöksiä.

Jos myyjän omaisuus muussa tapauksessa luovutetaan konkurssiin ennen
kuin myyjä on täyttänyt sopimuksen, ostaja saa purkaa kaupan, jollei
konkurssipesä ilman aiheetonta viivytystä ilmoita sitoutuvansa kauppaan
ja aseta turvaavaa vakuutta sopimuksen täyttämisestä.

Uuden asunnon virhe

[<u>14
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Yleinen virhesäännös

Asunnossa on virhe, jos:

1\) se ei vastaa sitä, mitä voidaan katsoa sovitun;

2\) se ei vastaa niitä säännöksissä tai määräyksissä asetettuja
vaatimuksia, jotka rakennuksen oli täytettävä
rakennusvalvontaviranomaisen hyväksyessä sen
käyttöönotettavaksi; [<u>(17.10.1997/941)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a17.10.1997-941)

3\) sen ominaisuuksista aiheutuu tai voidaan perustellusti olettaa
aiheutuvan haittaa terveydelle;

4\) rakentamista tai korjausrakentamista ei ole suoritettu hyvän
rakentamistavan mukaisesti taikka ammattitaitoisesti ja huolellisesti;

5\) rakentamisessa tai korjausrakentamisessa käytetty materiaali, sikäli
kuin sen laadusta ei ole erikseen sovittu, ei ole kestävyydeltään tai
muilta ominaisuuksiltaan tavanomaisen hyvää laatua; tai

6\) asunto ei muuten vastaa sitä, mitä asunnonostajalla yleensä on
sellaisen asunnon kaupassa perusteltua aihetta olettaa.

[<u>15
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Asuntoa koskevat tiedot

Asunnossa on virhe myös, jos:

1\) se ei vastaa niitä tietoja, jotka myyjä on ennen kaupantekoa antanut
asunnosta ja joiden voidaan olettaa vaikuttaneen kauppaan;

2\) myyjä on ennen kaupantekoa jättänyt antamatta ostajalle tiedon
sellaisesta asuntoa koskevasta seikasta, joka hänen asuntojen
markkinoinnissa annettavista tiedoista annetun valtioneuvoston
asetuksen [<u>(130/2001)</u>](https://www.finlex.fi/fi/laki/ajantasa/2001/20010130) mukaan
olisi pitänyt antaa, ja laiminlyönnin voidaan olettaa vaikuttaneen
kauppaan; [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

3\) myyjä on muuten ennen kaupantekoa jättänyt antamatta ostajalle
tiedon sellaisesta asuntoa koskevasta erityisestä seikasta, josta hänen
täytyy olettaa tienneen ja josta ostaja perustellusti saattoi olettaa
saavansa tiedon, ja laiminlyönnin voidaan olettaa vaikuttaneen kauppaan;
tai

4\) myyjä ei ole antanut ostajalle tarpeellisia erityistietoja asunnon
materiaalien tai laitteiden käytöstä tai hoidosta taikka on antanut
näistä seikoista virheellisiä tai harhaanjohtavia tietoja.

Virhettä koskevia säännöksiä sovelletaan 1 momentin 1–3 kohdassa
säädetyin edellytyksin myös, jos myyjä on antanut asunnon ympäristöstä
tai alueen palveluista virheellisen tai harhaanjohtavan tiedon taikka
jättänyt antamatta tiedon niitä koskevasta, asunnon käyttöön tai arvoon
vaikuttavasta seikasta.

Virhettä koskevia 1 momentin säännöksiä sovelletaan myös, jos myyjä on
kaupanteon jälkeen ennen asunnon hallinnan luovutusta antanut tai
jättänyt antamatta tietoja niin, että tämän voidaan olettaa vaikuttaneen
ostajan päätöksentekoon.

Myyjän vastuuseen muun kuin hänen itsensä antamista tai antamatta
jättämistä tiedoista sovelletaan vastaavasti, mitä 6 luvun 27 §:ssä
säädetään.

[<u>16
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Asunnon tarkastus ennen kauppaa

Ostaja ei saa virheenä vedota seikkaan, josta hänen täytyy olettaa
tienneen kauppaa tehtäessä.

Jos asunto sitä myytäessä on valmis, sovelletaan, mitä 6 luvun 12 ja 19
§:ssä säädetään.

[<u>17
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Virheellisyyden määräävä ajankohta ja takuun merkitys

Asunnon virheellisyyttä on arvioitava sen perusteella, millainen asunto
on ominaisuuksiltaan vaaranvastuun siirtyessä ostajalle. Myyjä vastaa
virheestä, joka asunnossa on ollut tänä ajankohtana, vaikka virhe
ilmenisi vasta myöhemmin. Jos asunto huononee vaaranvastuun siirryttyä
ostajalle, asunnossa katsotaan olevan virhe, jos huononeminen johtuu
myyjän sopimusrikkomuksesta.

Jos myyjä on antamalla takuun tai vastaavanlaisen sitoumuksen ottanut
vastatakseen asunnon, sen osan tai siihen kuuluvan laitteen
käyttökelpoisuudesta tai muusta ominaisuudesta määrätyn ajan, asunnossa,
sen osassa tai laitteessa katsotaan olevan virhe, mikäli asunto, sen osa
tai laite tänä aikana huonontuu sitoumuksen tarkoittamassa suhteessa.
Virhevastuuta ei kuitenkaan synny, jos myyjä saattaa todennäköiseksi,
että huonontuminen johtuu tapaturmasta, asunnon, sen osan tai laitteen
vääränlaisesta käsittelystä tai muusta ostajan puolella olevasta
seikasta.

Jos takuun tai muun 2 momentissa tarkoitetun sitoumuksen on antanut joku
muu kuin myyjä aikaisemmassa myyntiportaassa tai myyjän lukuun,
asunnossa, sen osassa tai siihen kuuluvassa laitteessa katsotaan
tällöinkin olevan virhe 2 momentissa mainituin edellytyksin. Myyjä ei
kuitenkaan vastaa aikaisemman myyntiportaan antaman sitoumuksen
perusteella virheestä, josta hän ei muuten tämän lain nojalla olisi
vastuussa, jos myyjä osoittaa ilmoittaneensa asiasta ostajalle selkeällä
tavalla ennen kaupantekoa.

17 a
§ [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

Tiedot takuusta

Takuusta on selkeästi käytävä ilmi:

1\) takuun sisältö sekä se, että ostajalla on lain mukaiset oikeudet ja
että takuulla ei rajoiteta näitä oikeuksia;

2\) takuun antaja, voimassaoloaika ja -alue sekä muut takuuseen
perustuvien vaatimusten esittämisen kannalta tarpeelliset tiedot.

Ostajan pyynnöstä takuu on annettava kirjallisesti tai sähköisesti
siten, että tietoja ei voida yksipuolisesti muuttaa ja että ne säilyvät
ostajan saatavilla.

Ostajalla on oikeus vedota takuuseen, vaikka se ei täyttäisi tässä
pykälässä säädettyjä vaatimuksia.

Uuden asunnon virheen seuraamukset

18
§ [<u>(17.10.1997/941)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a17.10.1997-941)

Vuositarkastus

Myyjän on järjestettävä vuositarkastus, jossa todetaan asunnoissa ja
kiinteistön muissa osissa ilmenneet virheet. Vuositarkastus on
toimitettava aikaisintaan 12 kuukautta ja viimeistään 15 kuukautta sen
jälkeen, kun rakennusvalvontaviranomainen on hyväksynyt rakennuksen tai
lisää rakennetut asunnot käyttöönotettavaksi. Myyjän on ilmoitettava
vuositarkastuksen ajankohdasta ostajalle, asuntoyhteisölle ja 2 luvun 19
§:ssä tai 4 luvun 3 a §:ssä tarkoitetun vakuuden antajalle vähintään
kuukautta ennen sen toimittamista. Vakuuden antajan edustajalla on
oikeus olla läsnä
vuositarkastuksessa. [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

Myyjän on laadittava vuositarkastuksesta pöytäkirja, johon merkitään
ostajan ja asuntoyhteisön ilmoittamat virheet sekä tarkastuksessa
mahdollisesti havaittavat virheet. Ostajalle, asuntoyhteisölle ja 2
luvun 19 §:ssä tai 4 luvun 3 a §:ssä tarkoitetun vakuuden antajalle on
varattava tilaisuus tarkastaa pöytäkirja ja esittää sitä koskevat
huomautukset kohtuullisessa vähintään kolmen viikon pituisessa ajassa
pöytäkirjan
tiedoksisaannista. [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

Jos vuositarkastusta ei toimiteta 1 momentissa säädetyssä ajassa,
vakuuden antajalla on oikeus järjestää vuositarkastus myyjän
kustannuksella. Mitä 1 ja 2 momentissa säädetään vuositarkastukseen
liittyvistä myyjän velvollisuuksista, koskee tällöin soveltuvin osin
vakuuden antajaa.

18 a
§ [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

Virhe asuntoyhteisön kunnossapitovastuulle kuuluvassa kiinteistön osassa

Jos virhe ilmenee asuntoyhteisön kunnossapitovastuulle kuuluvassa
kiinteistön osassa, yhteisöllä on ostajan sijasta oikeus vedota
virheeseen. Yhteisöön sovelletaan tällöin, mitä 19, 20, 22–24 ja 26
§:ssä säädetään ostajasta.

Ostajalla on kuitenkin oikeus vaatia 1 momentissa tarkoitetun virheen
oikaisemista tai muita virheen seuraamuksia, kunnes asuntoyhteisölle on
valittu 2 luvun 23 §:ssä tarkoitettu hallitus. Myös sen jälkeen kun
puhevalta on hallinnon luovutuksen johdosta siirtynyt yhteisölle,
ostajalla on oikeus saada korvaus kuluista, jotka hänelle on aiheutunut
virheen johdosta tehdyistä toimenpiteistä. Mitä tässä momentissa
säädetään, ei koske asunnon osaomistusyhteisössä ostanutta ostajaa.

Jos asuntoyhteisö ei käytä 1 momentissa säädettyä oikeuttaan, ostajalla
on oikeus vedota sellaiseen virheeseen, jolla on suoria haitallisia
vaikutuksia ostajan hallinnassa olevaan asuntoon.

18 b
§ [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

Asuntoyhteisön oikeus vaatia virheen oikaisemista ostajan lukuun

Asuntoyhteisöllä on oikeus vaatia ostajan lukuun myös sellaisen virheen
oikaisemista, joka ilmenee ostajan kunnossapitovastuulle kuuluvassa
kiinteistön osassa, jos virheen oikaiseminen on välttämätöntä.

[<u>19
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Virheilmoitus

Jos ostaja ei ole vuositarkastuksen yhteydessä tai muuten ennen 18 §:n 2
momentissa tarkoitetun määräajan päättymistä ilmoittanut virheestä,
vaikka hänen olisi pitänyt havaita virhe viimeistään
vuositarkastuksessa, hän menettää oikeutensa vedota virheeseen.

Jos asunnossa ilmenee virhe, jota ostajan ei voida edellyttää havainneen
vuositarkastuksessa tai sitä ennen, hän menettää oikeutensa vedota
virheeseen, jollei hän ilmoita virheestä ja siihen perustuvista
vaatimuksistaan kohtuullisessa ajassa siitä, kun hän on havainnut
virheen tai hänen olisi pitänyt se
havaita. [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

Arvioitaessa, milloin virhe on havaittu tai se olisi pitänyt havaita,
ratkaisevana on pidettävä ajankohtaa, jona ostaja on päässyt tai hänen
olisi pitänyt päästä selville virheen merkityksestä.

Virheilmoitus on tehtävä myyjälle tai sille, joka on asunnon
rakentamista tai korjausrakentamista koskevan sopimuksen tai muun
sitoumuksen nojalla velvollinen vastaamaan virheen korjaamisesta myyjän
lukuun.

[<u>20
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Poikkeukset virheilmoituksen laiminlyönnin vaikutuksista

Ostaja saa 19 §:n säännösten estämättä vedota virheeseen, jos:

1\) myyjä tai joku hänen puolellaan on menetellyt törkeän
huolimattomasti tai kunnianvastaisesti ja arvottomasti;

2\) virhe perustuu siihen, että asunto ei ominaisuuksiltaan täytä
vaatimuksia, jotka sille on asetettu terveyden tai omaisuuden
suojelemiseksi annetuissa säännöksissä tai määräyksissä; tai

3\) virhe perustuu siihen, että asunnon ominaisuuksista muuten aiheutuu
vaaraa terveydelle tai omaisuudelle.

[<u>21
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Oikeus pidättyä maksusta

Ostajalla on asunnon virheen perusteella oikeus pidättyä maksamasta
jäljellä olevaa osaa kauppahinnasta. Ostaja ei kuitenkaan saa pidättää
rahamäärää, joka ilmeisesti ylittää ne vaatimukset, joihin hänellä on
virheen perusteella oikeus.

[<u>22
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Myyjän velvollisuus oikaista virhe

Ostajalla on oikeus vaatia, että virhe korjataan tai muuten oikaistaan
ilman, että hänelle aiheutuu siitä kustannuksia. Myyjällä on oikeus
torjua oikaisuvaatimus, jos virheen oikaisemisesta aiheutuvat
kustannukset olisivat kohtuuttoman suuret verrattuna virheen
merkitykseen ostajalle.

Jos virheen oikaisemisesta aiheutuisi yhteisön muulle osakkaalle tai
jäsenelle haittaa, joka on suhteettoman suuri verrattuna virheen
merkitykseen ostajalle tai asuntoyhteisölle, oikaisu edellyttää
tällaisen osakkaan tai jäsenen suostumusta. Jos virheen oikaisemisesta
aiheutuisi mainitunlaista haittaa rakennuksen yhteisissä tiloissa,
oikaisu edellyttää asuntoyhteisön
suostumusta. [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

*3 momentti on kumottu
L:lla [<u>7.10.2005/795</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795).*

[<u>23
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Myyjän oikeus oikaista virhe

Vaikka ostaja ei vaatisi virheen oikaisemista, myyjä saa omalla
kustannuksellaan suorittaa tällaisen oikaisun, jos hän ostajan
ilmoitettua virheestä viipymättä tarjoutuu tekemään sen. Ostaja saa
kieltäytyä oikaisusta, jos siitä aiheutuisi hänelle olennaista haittaa,
asunnon arvon alenemista tai vaaraa siitä, että hänelle aiheutuvat
kustannukset jäävät korvaamatta, taikka jos kieltäytymiseen on muu
erityinen syy. Asuntoyhteisön ja sen muun osakkaan tai jäsenen
suostumuksen osalta noudatetaan, mitä 22 §:n 2 momentissa
säädetään. [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

Myyjä ei saa vedota siihen, että hän ei ole saanut tilaisuutta 1
momentissa tarkoitettuun virheen oikaisuun, jos ostaja on korjauttanut
virheen eikä olosuhteet huomioon ottaen kohtuudella voida edellyttää,
että ostaja olisi jäänyt odottamaan oikaisua myyjän puolelta.

[<u>24
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Oikaisun ajankohta

Virheen oikaisu on suoritettava kohtuullisessa ajassa siitä, kun ostaja
on ilmoittanut virheestä. Ennen vuositarkastusta havaitun virheen
korjaaminen voidaan kuitenkin lykätä tehtäväksi viipymättä
vuositarkastuksen jälkeen, jos lykkäyksestä ostajalle aiheutuva haitta
on vähäinen eikä muutenkaan ole erityistä syytä, jonka vuoksi
korjaamiseen olisi ryhdyttävä aikaisemmin.

Ostaja voi asettaa myyjälle kohtuullisen määräajan, jonka kuluessa
virheen oikaisemiseen on ryhdyttävä. Milloin kysymyksessä on virhe,
jonka korjaaminen myyjällä on 1 momentin mukaan oikeus lykätä tehtäväksi
vuositarkastuksen jälkeen, ostaja voi asettaa edellä tarkoitetun
määräajan aikaisintaan vuositarkastuksessa tai silloin kun
vuositarkastus viimeistään olisi pitänyt toimittaa.

Jos myyjä ei 2 momentin mukaisesti asetetun määräajan kuluessa ole
ryhtynyt tehokkaisiin toimenpiteisiin virheen oikaisemiseksi, vaikka hän
on velvollinen virheen korjaamiseen, ostajalla on oikeus teettää oikaisu
toisella ja vaatia siitä korvaus 26 §:n nojalla.

[<u>25
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Hinnanalennus ja kaupan purku virheen vuoksi

Jollei virheen oikaisu tule kysymykseen tai jollei oikaisua suoriteta
tai jos on painavia syitä olettaa, ettei tällaista oikaisua tulla
suorittamaan 24 §:ssä edellytetyssä ajassa, ostaja saa:

1\) vaatia virhettä vastaavaa tai muuten virheeseen nähden määrältään
kohtuullista hinnanalennusta; tai

2\) purkaa kaupan, jos sopimusrikkomus on olennainen.

Jos osaomistusasunnon virhettä ei oikaista eikä virhe ole sellainen,
joka oikeuttaisi ostajan purkamaan kaupan, ostajalla on oikeus
hinnanalennuksen sijasta saada kohtuullinen korvaus virheen
aiheuttamasta
haitasta. [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

Ostajalla on oikeus saada hinnanalennuksena palautettavalle
kauppahinnalle korkolain [<u>(633/1982) 3
§:n</u>](https://www.finlex.fi/fi/laki/ajantasa/1982/19820633#P3) 2
momentin mukaista korkoa siitä päivästä lukien, jona myyjä vastaanotti
kauppahinnan. [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

[<u>26
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Vahingonkorvaus virheen vuoksi

Ostajalla on oikeus korvaukseen vahingosta, jonka hän kärsii asunnon
virheen vuoksi. Edellä 11 §:n 3 momentissa tarkoitetun välillisen
vahingon myyjä on kuitenkin velvollinen korvaamaan vain, jos virhe tai
vahinko johtuu huolimattomuudesta hänen puolellaan.

Tämän pykälän mukainen oikeus vahingonkorvaukseen käsittää myös
virheestä ostajalle aiheutuneen henkilö- ja esinevahingon. Myyjä ei
kuitenkaan tämän pykälän nojalla ole velvollinen korvaamaan:

1\) rakentamisessa tai korjausrakentamisessa käytetyn materiaalin, muun
rakennuksen ainesosan tai asunnon tarpeistoon kuuluvan laitteen
virheestä aiheutuvaa henkilövahinkoa, ellei vahinko johdu
huolimattomuudesta myyjän puolella;

2\) rakentamisessa tai korjausrakentamisessa käytetyn materiaalin tai
muun rakennuksen ainesosan virheestä aiheutuvaa esinevahinkoa, jos
vahinko kohdistuu muuhun omaisuuteen kuin asuntoon tai pääasiassa
yksityisessä käytössä olevaan asuntoirtaimistoon eikä vahinko johdu
huolimattomuudesta myyjän puolella; eikä

3\) asunnon tarpeistoon kuuluvan laitteen virheestä aiheutuvaa
esinevahinkoa, jos vahinko kohdistuu omaisuuteen, jolla ei ole välitöntä
käyttöyhteyttä laitteeseen eikä vahinko johdu huolimattomuudesta myyjän
puolella.

Jos joku muu kuin myyjä on sitoutunut oikaisemaan asunnossa olevan
virheen tai muuten vastaamaan asunnon tai siihen kuuluvien laitteiden
laadusta myyjän lukuun, sitoumuksen antaja on velvollinen korvaamaan
sitoumuksen täyttämättä jäämisestä ostajalle aiheutuvan vahingon tämän
pykälän mukaisin perustein.

Samanlainen oikeus korvaukseen kuin ostajalla on hänen
perheenjäsenellään, joka kärsii virheen vuoksi vahinkoa, sekä
sellaisella muulla asukkaalla, joka kärsii vahinkoa virheen tai sen
oikaisun vuoksi.

Muut virheet uuden asunnon kaupassa

[<u>27
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Taloudellinen virhe

Kaupan kohteessa on taloudellinen virhe, jos myyjä ennen kaupantekoa on:

1\) antanut ostajalle virheellisen tai harhaanjohtavan tiedon kyseisen
asunnon omistamiseen tai käyttöön liittyvistä taloudellisista
velvoitteista tai vastuista, kuten yhtiövastikkeesta tai myytävien
osakkeiden osalle tulevasta osuudesta yhtiön velkoja, taikka
asuntoyhteisön taloudellisesta tilasta, ja annetun tiedon voidaan
olettaa vaikuttaneen kauppaan;

2\) jättänyt antamatta ostajalle sellaisen 1 kohdassa tarkoitettua
seikkaa koskevan tiedon, jonka hän asuntojen markkinoinnissa
annettavista tiedoista annetun asetuksen mukaan olisi ollut velvollinen
antamaan, ja laiminlyönnin voidaan olettaa vaikuttaneen kauppaan; tai

3\) muutoin jättänyt antamatta ostajalle tiedon 1 kohdassa tarkoitetusta
seikasta, josta hänen täytyy olettaa tienneen ja josta ostaja
perustellusti saattoi olettaa saavansa tiedon, ja laiminlyönnin voidaan
olettaa vaikuttaneen kauppaan.

Kaupan kohteessa on taloudellinen virhe myös, jos sellaisen
asuntoyhteisön taloudellinen tila, johon tämän lain 2 luvun säännöksiä
sovelletaan, rakentamisvaiheen päättyessä on heikompi kuin voimassa
oleva taloussuunnitelma
edellyttää. [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

Jos kaupan kohteessa on taloudellinen virhe, sovelletaan, mitä 19 §:n 3
momentissa sekä 21, 25 ja 26 §:ssä säädetään. Ostaja ei saa vedota
taloudelliseen virheeseen, ellei hän ilmoita myyjälle virheestä ja
siihen perustuvista vaatimuksistaan kohtuullisessa ajassa siitä, kun hän
on havainnut virheen tai hänen olisi pitänyt havaita se. Ostajan
laiminlyönnillä ei kuitenkaan ole tällaista vaikutusta, jos myyjä tai
joku hänen puolellaan on menetellyt törkeän huolimattomasti tai
kunnianvastaisesti ja
arvottomasti. [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

[<u>28
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Oikeudellinen virhe

Kaupan kohteessa on oikeudellinen virhe, jos sivullinen omistaa sen tai
osan siitä taikka jos sivullisella on siihen pantti- tai muu oikeus eikä
sopimuksesta seuraa, että ostajan on vastaanotettava kaupan kohde
sivullisen oikeudesta johtuvin rajoituksin. Ostaja voi vaatia
oikeudellisesta virheestä johtuvia seuraamuksia myös silloin, kun
sivullinen väittää, että hänellä on edellä tarkoitettu oikeus, ja
väitteelle on todennäköisiä perusteita.

Ostaja ei saa vedota oikeudelliseen virheeseen, ellei hän ilmoita
myyjälle virheestä ja siihen perustuvista vaatimuksistaan kohtuullisessa
ajassa siitä, kun hän on havainnut virheen tai hänen olisi pitänyt
havaita se. Ostajan laiminlyönnillä ei kuitenkaan ole tällaista
vaikutusta, jos myyjä tai joku hänen puolellaan on menetellyt törkeän
huolimattomasti tai kunnianvastaisesti ja arvottomasti. Mitä 19 §:n 3
momentissa ja 21 §:ssä säädetään, sovelletaan myös, kun kaupan kohteessa
on oikeudellinen
virhe. [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

Jollei myyjä viipymättä huolehdi siitä, että sivullisen oikeus lakkaa
tai virhe muutoin oikaistaan, ostajalla on oikeus purkaa kauppa tai, jos
virhe ei ole olennainen, vaatia sitä vastaavaa hinnanalennusta.

Jos oikeudellinen virhe oli olemassa jo kaupantekoajankohtana, ostajalla
on oikeus vahingonkorvaukseen, jollei hän tiennyt eikä hänen olisi
pitänytkään tietää virheestä. Jos virhe on syntynyt kaupanteon jälkeen,
ostajalla on oikeus vahingonkorvaukseen, jollei myyjä osoita, ettei
virhe tai vahinko johdu hänen menettelystään.

Ostajan velvollisuudet ja ostajan sopimusrikkomuksen seuraamukset uuden
asunnon kaupassa

[<u>29
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Kauppahinnan maksuajankohta ja omistuksenpidätysehdon voimassaolo

Jollei toisin ole sovittu, ostajan on maksettava kauppahinta samana
ajankohtana kuin asunnon hallinta sekä osakekirja tai muu asunnon
omistus- tai hallintaoikeutta osoittava asiakirja luovutetaan hänelle
taikka suostumus hänen saantonsa kirjaamiseen osakehuoneistorekisteriin
annetaan. Kauppahintaan kuulumattomista lisä- ja muutostöistä perittävä
vastike on maksettava, kun kyseiset työt ovat
valmistuneet. [<u>(28.12.2018/1331)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a28.12.2018-1331)

Jos kauppahinnan sovitaan joltakin osin erääntyvän maksettavaksi ennen
asunnon hallinnan luovutusta, kauppahinnan ennakkoerien määrät eivät saa
olla niin suuria, että ne ovat epäsuhteessa myyjän suorituksen arvoon
erien erääntymisajankohtina.

Kauppahinnasta vähintään kymmenen prosenttia saa erääntyä maksettavaksi
vasta, kun ostajalla on ollut kohtuullinen tilaisuus tarkastaa asunto ja
asunnon hallinta luovutetaan ostajalle. Osapuolten sopima osa
kauppahinnasta, määrältään vähintään kaksi prosenttia, on maksettava
tallettamalla se myyjän lukuun myyjän valitsemaan pankkiin. Jos asunnon
kauppahinta on vähemmän kuin 70 prosenttia velattomasta hinnasta,
kauppahintana pidetään edellä mainittuja kauppahintaeriä laskettaessa
rahamäärää, joka vastaa 70 prosenttia myydyn asunnon velattomasta
hinnasta. Myyjä saa nostaa talletetun summan ja sille mahdollisesti
kertyneen talletuskoron pankista aikaisintaan kuukauden kuluttua siitä,
kun asunnon hallinta on luovutettu ostajalle, jollei ostaja käytä 21 §:n
mukaista oikeuttaan pidättyä maksusta ja kiellä pankkia luovuttamasta
talletusta tai osaa siitä
myyjälle. [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

Sopimusehto, jonka mukaan myyjä kauppahintasaatavansa turvaamiseksi
pidättää itselleen omistusoikeuden kaupan kohteeseen tai saa siihen
panttioikeuden kauppahintasaatavansa vakuudeksi, on voimassa enintään
siihen saakka, kun ostaja on tallettanut 3 momentissa tarkoitetun osan
kauppahinnasta pankkiin ja maksanut muun osan myyjälle.

30
§ [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

Hinnankorotusehdot

Jos asunto myydään asuntoyhteisöstä, johon sovelletaan tai johon on
sovellettu 2 luvun säännöksiä taloussuunnitelmasta, ehto, jonka mukaan
myyjällä on oikeus määrätyin edellytyksin korottaa sovittua
kauppahintaa, on mitätön. Yhteisön taloussuunnitelman muuttamisesta
säädetään 2 luvun 8 ja 9 §:ssä.

Myytäessä asunto muusta asuntoyhteisöstä rakentamisvaiheessa
hinnankorotusehto on pätevä, jos korotus perustuu:

1\) sellaiseen lain muutoksesta, viranomaisen päätöksestä tai
rakennustyötä kohdanneesta ennalta-arvaamattomasta ja ylivoimaisesta
esteestä johtuvaan rakennuskustannusten nousuun, jonka perusteella myyjä
on rakentamista koskevan sopimuksen mukaan velvollinen maksamaan
korotetun hinnan;

2\) sellaiseen laissa sallittuun rahanarvon muutoksen huomioon
ottamiseen, jonka perusteella myyjä on rakentamista koskevan sopimuksen
ehtojen mukaan velvollinen maksamaan korotetun hinnan; taikka

3\) sellaiseen lain muutoksesta tai viranomaisen päätöksestä johtuvaan
muuhun kustannusten lisäykseen, jota myyjän ei kohtuudella voida
edellyttää ottaneen huomioon sopimusta tehtäessä ja jonka seurauksia hän
ei myöskään kohtuudella olisi voinut välttää eikä voittaa.

Hinnankorotuksesta ja sen perusteesta on ilmoitettava ostajalle
viipymättä.

[<u>31
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Asunnon yksityiskohtien täsmentäminen

Jos ostajan on sopimuksen mukaan määrä täsmentää jokin asunnon tai sen
varusteiden ominaisuus, mutta hän ei tee sitä sovittuna ajankohtana tai
kohtuullisessa ajassa siitä, kun myyjä on sitä häneltä pyytänyt, myyjä
saa täsmentää nämä ominaisuudet siten kuin voidaan olettaa olevan
ostajan edun mukaista.

Myyjän on ilmoitettava ostajalle tekemästään täsmennyksestä ja
asetettava ostajalle kohtuullinen aika, jonka kuluessa tämä voi muuttaa
täsmennystä. Jos ostaja ei muuta saamaansa täsmennystä asetetun ajan
kuluessa, siitä tulee sitova.

[<u>32
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Kaupan peruuttaminen

Jos ostaja rikkoo sopimuksen peruuttamalla asunnon kaupan ennen kuin
asunto on luovutettu ostajan hallintaan, myyjällä on oikeus korvaukseen
hänelle aiheutuvasta vahingosta 35 §:n mukaan.

[<u>33
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Viivästyskorko

Jos ostaja ei maksa kauppahintaerää ajoissa, myyjällä on, milloin
kauppaa ei peruuteta tai pureta, oikeus viivästyskorkoon
korkolain [<u>(633/82)</u>](https://www.finlex.fi/fi/laki/ajantasa/1982/19820633) mukaisesti.

[<u>34
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Myyjän oikeus purkaa kauppa

Myyjä saa purkaa kaupan ostajan maksuviivästyksen vuoksi, jos
sopimusrikkomus on olennainen.

Jos myyjä on asettanut ostajalle maksun suorittamista varten määrätyn
lisäajan, joka ei ole kohtuuttoman lyhyt, myyjä saa niin ikään purkaa
kaupan, jollei maksua suoriteta lisäajan kuluessa. Asetetun lisäajan
kuluessa myyjä saa purkaa kaupan vain, jos ostaja ilmoittaa, ettei hän
suorita maksua tämän ajan kuluessa.

Myyjä ei saa purkaa kauppaa ostajan maksuviivästyksen vuoksi sen
jälkeen, kun osakekirja tai muut asunnon omistus- tai hallintaoikeutta
osoittavat asiakirjat on luovutettu ostajalle taikka suostumus ostajan
saannon kirjaamiseen osakehuoneistorekisteriin on annettu, eikä myöskään
sen jälkeen, kun asunto on luovutettu ostajan hallintaan, ellei
omistuksenpidätysehdosta muuta
johdu. [<u>(28.12.2018/1331)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a28.12.2018-1331)

Myyjä ei saa purkaa kauppaa ostajan maksuviivästyksen vuoksi sen
jälkeen, kun viivästynyt maksu korkoineen on suoritettu.

[<u>35
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Myyjän oikeus vahingonkorvaukseen

Jos myyjä purkaa kaupan ostajan maksuviivästyksen vuoksi tai jos ostaja
peruuttaa kaupan 32 §:n mukaisesti, myyjällä on oikeus korvaukseen
asunnon uudelleen myymisen aiheuttamista kustannuksista sekä niistä
erityisistä kustannuksista, joita hänelle on aiheutunut sopimuksen
tekemisestä ja täyttämisestä ja joista hän todennäköisesti ei voi hyötyä
muulla tavalla. Muusta vahingosta myyjällä on oikeus saada korvaus, joka
on kohtuullinen ottaen huomioon sovittu hinta, sopimuksen purkamisen tai
peruutuksen ajankohta sekä muut seikat.

Myyjällä ei kuitenkaan ole oikeutta korvaukseen, jos ostajan
maksuviivästys tai kaupan peruuttaminen johtuu lain säännöksestä,
yleisen liikenteen tai maksuliikenteen keskeytyksestä tai muusta
samankaltaisesta esteestä, jota ostaja ei kohtuudella voi välttää eikä
voittaa.

Sopimus, jonka mukaan ostajan maksettava korvaus määräytyy kaavamaisesti
tiettynä osuutena kauppahinnasta tai muun vakioperusteen mukaan, on
pätevä, jos sopimuksen mukainen korvaus on kohtuullinen ottaen huomioon
sopimuksen purkamisesta tai peruuttamisesta yleensä aiheutuva vahinko ja
tämän pykälän säännökset.

Vahingonkorvauksen sovittelusta säädetään 38 §:ssä.

Muut säännökset uuden asunnon kaupassa

36
§ [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

Täydentävät säännökset kaupan purkamisesta

Jos kauppa puretaan tai ostaja peruuttaa kaupan, myyjän on palautettava
saamansa kauppahinta. Jos kauppa puretaan, myyjän on lisäksi maksettava
palautettavalle kauppahinnalle korkoa [<u>korkolain 3
§:n</u>](https://www.finlex.fi/fi/laki/ajantasa/1982/19820633#P3) 2
momentissa tarkoitetun korkokannan mukaan siitä päivästä lukien, jona
hän vastaanotti maksun. Jos ostaja on saanut asunnon tai tämän luvun 4
§:n 3 momentissa tarkoitetut asiakirjat hallintaansa, hänen on
luovutettava ne takaisin myyjälle.

Jos kauppa puretaan sen jälkeen, kun asunto on luovutettu ostajan
hallintaan, ja ostaja on saanut asunnosta merkittävää tuottoa tai
hyötyä, hänen on suoritettava siitä myyjälle kohtuullinen korvaus.
Ostajan purkaessa kaupan on korvausta määrättäessä otettava huomioon se
haitta, joka purkamisen syynä olevasta sopimusrikkomuksesta on
aiheutunut ostajalle, sekä muut seikat.

Jos ostaja on pannut asuntoon tarpeellisia tai hyödyllisiä kustannuksia,
myyjän on kaupan purkamisen yhteydessä suoritettava niistä ostajalle
kohtuullinen korvaus.

[<u>37
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Asunnon kunnon huonontuminen ja ostajan purkuoikeus

Jos asunnon kunto on ostajan hallinta aikana huonontunut enemmän kuin
mitä voidaan pitää tavanomaisena kulumisena tai jos asunto on tänä
aikana vahingoittunut ja tämä johtuu huolimattomuudesta ostajan
puolella, ostaja ei saa purkaa kauppaa, ellei hän korvaa myyjälle
mainitusta syystä johtuvaa arvon alenemista.

[<u>38
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Vahingonkorvauksen sovittelu

Sopimusrikkomuksen perusteella suoritettavaa vahingonkorvausta voidaan
sovitella, jos se on kohtuuton ottaen huomioon sopimusrikkomuksen syy,
vastapuolen mahdollinen myötävaikutus vahinkoon, sopijapuolten
varallisuusolot, asunnon kauppahinta, vahingon aiheuttaneen osapuolen
mahdollisuudet ennakoida ja ehkäistä vahingon syntyminen sekä muut
seikat.

Vahingonkorvausta, joka ostajan on suoritettava 35 §:n nojalla, voidaan
sovitella erityisesti, jos maksuviivästys tai kaupan peruuttaminen
johtuu maksuvaikeuksista, joihin ostaja on joutunut sairauden,
työttömyyden tai muun erityisen seikan vuoksi pääasiassa omatta
syyttään.

39
§ [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

39 § on kumottu
L:lla [<u>7.10.2005/795</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795).

[<u>40
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Vahingonkorvausta koskeva kanneaika eräissä tapauksissa

Tämän luvun säännöksiin perustuva kanne, joka koskee:

1\) rakentamisessa tai korjausrakentamisessa käytetyn materiaalin tai
muun rakennuksen ainesosan virheestä aiheutuvaa asuntoon tai pääasiassa
yksityisessä käytössä olevaan asuntoirtaimistoon kohdistuvaa
esinevahinkoa; tai

2\) asunnon tarpeistoon kuuluvan laitteen virheestä aiheutuvaa
laitteeseen välittömässä käyttöyhteydessä olevaan omaisuuteen
kohdistuvaa esinevahinkoa,

on nostettava kolmen vuoden kuluessa siitä, kun korvausta vaativa sai
tiedon vahingon ilmenemisestä ja korvausvelvollisesta. Kanne on
kuitenkin pantava vireille kymmenen vuoden kuluessa siitä, kun
korvausvelvollinen laski vahingon aiheuttaneen materiaalin, ainesosan
tai laitteen liikkeelle.

[<u>41
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Suhde muihin vahingonkorvaussäännöksiin

Tämän luvun säännökset eivät rajoita vahinkoa kärsineen oikeutta vaatia
korvausta
vahingonkorvauslain [<u>(412/74)</u>](https://www.finlex.fi/fi/laki/ajantasa/1974/19740412),
tuotevastuulain [<u>(694/90)</u>](https://www.finlex.fi/fi/laki/ajantasa/1990/19900694) tai
muun lain nojalla.

# 5. luku

Muut säännökset asunnon ensimmäisen myyjän ja laitetoimittajan vastuusta

[<u>1
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Asuntoyhteisön oikeus vedota rakentamista koskevaan sopimukseen

Asuntoyhteisöllä on oikeus vedota rakentamista tai korjausrakentamista
koskevan sopimuksen sisältöön, vaikkei se ole osapuolena tässä
sopimuksessa ja vaikka yhteisön hallintoelin on ennen yhteisön hallinnon
siirtymistä yhteisöosuuksien ostajille hyväksynyt sopimuksesta
poikkeamisen yhteisön vahingoksi.

[<u>2
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Oikeus korvaukseen yhteisöoikeudellisten säännösten nojalla

Asuntoyhteisön ja sen osakkaan tai jäsenen oikeutta vaatia korvausta
yhteisöoikeudellisten säännösten nojalla ei estä se, että
korvausvaatimuksen perusteena oleva menettely on ennen yhteisön
hallinnon siirtymistä yhteisöosuuksien ostajille yhteisön johdon
toimesta hyväksytty tai että yhteisön hallintoelin on ennen kyseistä
hallinnon siirtymistä myöntänyt sitä koskevan vastuuvapauden.

[<u>3
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Asunnon ensimmäisen myyjän virhevastuu myöhemmälle ostajalle

Asunnon ostajalla on oikeus vedota asunnon virhettä koskeviin 4 luvun
säännöksiin suhteessa 4 luvun 1 §:ssä tarkoitettuun asunnon
myyjään *(asunnon ensimmäinen myyjä)*, vaikka hän olisi ostanut asunnon
kolmannelta henkilöltä.

Ostajalla ei kuitenkaan ole tällaista oikeutta:

1\) sellaisen virheen osalta, joka on syntynyt asunnon ensimmäisestä
myyjästä riippumattomasta syystä sen jälkeen, kun hän luovutti asunnon
edelleen;

2\) siltä osin kuin asunnon ensimmäinen myyjä on jo hyvittänyt virheen
asunnon aikaisemmalle omistajalle tai
asuntoyhteisölle; [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

3\) jos asunnon aikaisempi omistaja ei virheilmoituksen laiminlyönnin
vuoksi voisi 4 luvun 19 ja 20 §:n mukaan vedota virheeseen; eikä

4\) siltä osin kuin vaatimus koskee hinnanalennusta tai kauppahinnan
palauttamista ja ylittää määrältään sen, mitä asunnon ensimmäisen myyjän
oma sopijapuoli olisi voinut vaatia samalla perusteella.

[<u>4
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Virheilmoitus

Ostaja menettää oikeutensa esittää vaatimuksia 3 §:n nojalla, jollei hän
ilmoita virheestä ja siihen perustuvista vaatimuksistaan asunnon
ensimmäiselle myyjälle kohtuullisessa ajassa siitä, kun hän havaitsi
virheen tai hänen olisi pitänyt se havaita ja kun hänellä oli
käytettävissään vaatimuksen esittämiseksi tarvittavat tiedot asunnon
ensimmäisestä
myyjästä. [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

Ostaja saa kuitenkin 1 momentin estämättä vedota virheeseen, jos:

1\) asunnon ensimmäinen myyjä, johon vaatimus kohdistuu, on menetellyt
törkeän huolimattomasti tai kunnianvastaisesti ja arvottomasti;

2\) virhe perustuu siihen, että asunto ei ominaisuuksiltaan täytä
vaatimuksia, jotka sille on asetettu terveyden tai omaisuuden
suojelemiseksi annetuissa säännöksissä tai määräyksissä; tai

3\) virhe perustuu siihen, että asunnon ominaisuuksista aiheutuu vaaraa
terveydelle tai omaisuudelle.

5
§ [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

Vakuuden voimassaolo myöhemmän ostajan hyväksi

Tämän lain 2 luvun 17, 18 b, 19 tai 19 c §:n taikka 4 luvun 3 tai 3 a
§:n mukainen vakuus on voimassa myös sellaisen ostajan hyväksi, joka
mainittujen lainkohtien mukaisena vakuuden voimassaoloaikana on ostanut
asunnon kolmannelta henkilöltä.

[<u>6
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Laitetoimittajan vastuu asunnon ostajalle

Jos asuntoon kuuluvassa laitteessa on virhe, asunnon ostajalla
on <u>[kuluttajansuojalain 5 luvun 31
§:n](https://www.finlex.fi/fi/laki/ajantasa/1978/19780038#L5P31)[(16/94)](https://www.finlex.fi/fi/laki/smur/1994/19940016)</u> mukainen
oikeus kohdistaa virheen perusteella vaatimuksia
elinkeinonharjoittajaan, joka on aikaisemmassa myyntiportaassa
luovuttanut laitteen jälleenmyyntiä tai asuntotuotantoa varten.

Asunnon ostajalla ei kuitenkaan ole 1 momentissa tarkoitettua oikeutta,
jos asunnon aikaisempi omistaja ei virheilmoituksen laiminlyönnin vuoksi
voisi vedota virheeseen. Asunnon ensimmäisen myyjän laiminlyönti ei
kuitenkaan rajoita myöhemmän ostajan oikeutta vedota virheeseen.

[<u>7
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Luvun säännösten pakottavuus

Sopimusehto, jolla rajoitetaan asuntoyhteisölle tai kuluttajalle tämän
luvun mukaan kuuluvia oikeuksia, on mitätön.

# 6. luku

Käytetyn asunnon kauppa

Yleiset säännökset

1
§ [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

Luvun soveltamisala

Tämän luvun säännöksiä sovelletaan, kun:

1\) asunto myydään käytettynä; taikka

2\) muu kuin elinkeinonharjoittaja myy asunnon otettavaksi käyttöön
ensimmäistä kertaa uudisrakentamisen tai uudisrakentamiseen verrattavan
korjausrakentamisen jälkeen.

Sillä, joka ostaa asunnon käytettynä perustajaosakkaalta, on oikeus
esittää asunnon virheen perusteella vaatimuksia 4 luvun säännösten
mukaisesti. Käytetyn asunnon muulta kuin perustajaosakkaalta ostaneen
ostajan oikeudesta esittää vaatimuksia asunnon ensimmäiselle myyjälle
säädetään 5 luvussa.

[<u>2
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Mahdollisuus poiketa luvun säännöksistä sopimusehdoin

Jos myyjänä on elinkeinonharjoittaja ja ostajana on kuluttaja,
sopimusehto, joka poikkeaa tämän luvun säännöksistä ostajan vahingoksi,
on mitätön, jollei jäljempänä toisin säädetä.

Jos myyjänä on muu kuin elinkeinonharjoittaja, luvun säännöksistä
voidaan kirjallisin sopimuksin poiketa. Jos ostajana on kuitenkin
kuluttaja:

1\) ostajan asemaa ei voida heikentää siitä, mikä se on 8–10 ja 25 §:n
mukaan; sekä

2\) ostajan 14–17, 20 ja 21 §:n mukaisia oikeuksia voidaan rajoittaa
vain sopimuksessa yksilöityjen seikkojen osalta.

[<u>3
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Tarpeistoesineiden kuuluminen kauppaan

Asunnon tavanomaiseen tarpeistoon kuuluvat laitteet ja muut esineet,
jotka ovat asunnossa sitä ostajalle esiteltäessä, sisältyvät kauppaan,
jollei toisin ole sovittu.

Hallinnan ja asiakirjojen luovutus, kustannusten jako ja vaaranvastuu
käytetyn asunnon kaupassa

4
§ [<u>(28.12.2018/1331)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a28.12.2018-1331)

Asunnon hallinnan ja osakekirjan tai muun asiakirjan luovutus sekä
suostumuksen antaminen kirjaamiseen

Myyjän on luovutettava ostajalle asunnon hallinta sekä luovutettava
osakekirja tai muut asunnon omistus- tai hallintaoikeutta osoittavat
asiakirjat taikka annettava suostumus ostajan saannon kirjaamiseen
osakehuoneistorekisteriin sovittuna ajankohtana. Jollei toisin ole
sovittu, edellä tarkoitetut asiakirjat on luovutettava tai suostumus
annettava samana ajankohtana kuin asunnon hallinta on luovutettava.
Suostumus, joka tarvitaan ostajan saannon kirjaamiseen
osakehuoneistorekisteriin ehdollisena, on annettava, jollei toisin ole
sovittu, heti kaupanteon jälkeen.

Myyjä ei kuitenkaan ole velvollinen luovuttamaan asunnon hallintaa eikä
1 momentissa tarkoitettuja asiakirjoja taikka antamaan suostumustaan
ostajan saannon kirjaamiseen osake-huoneistorekisteriin ennen kuin
ostaja maksaa kauppahinnan, ellei ole sovittu, että kauppahinta tai osa
siitä erääntyy maksettavaksi vasta myöhemmin.

[<u>5
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Asunnosta aiheutuvat kustannukset

Jollei toisin ole sovittu, myyjä vastaa:

1\) säännöllisistä yhtiövastikkeista ja muista niihin rinnastettavista
asuntoyhteisölle suoritettavista maksuista, jotka kohdistuvat asunnon
hallinnan luovutusta edeltävään aikaan,

2\) muista asunnon hoito-, ylläpito- tai parannuskustannuksista, jotka
kohdistuvat asunnon hallinnan luovutusta edeltävään aikaan, milloin
kysymyksessä on hyödykkeen käyttöön perustuva juokseva meno, tai jotka
syntyvät ennen asunnon hallinnan luovutusta, milloin kysymyksessä on
muunlainen meno, sekä

3\) asuntoon kohdistuvista julkisoikeudellisista maksuista, joita
koskeva maksuvelvollisuus syntyy ennen asunnon hallinnan luovutusta.

Jos asunnon hallinnan luovutus viivästyy ostajan puolella olevan seikan
vuoksi, ostaja vastaa kuitenkin 1 momentissa tarkoitetuista
kustannuksista siitä lähtien, kun luovutuksen sopimuksen mukaan olisi
pitänyt tapahtua.

Jos asunto jo kauppaa tehtäessä on ostajan hallinnassa, vastuu tässä
pykälässä tarkoitetuista menoista siirtyy ostajalle
kaupantekoajankohtana, jollei toisin sovita.

Uuden osakkeenomistajan vastuusta yhtiövastikkeen maksamisesta
asunto-osakeyhtiölle säädetään asunto-osakeyhtiölaissa.

Ostajan velvollisuudesta suorittaa varainsiirtoveroa säädetään
varainsiirtoverolaissa. [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

6
§ [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

6 § on kumottu
L:lla [<u>7.10.2005/795</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795).

[<u>7
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Vaaranvastuu

Myyjällä on vaaranvastuu siitä, että asunto tuhoutuu tai vahingoittuu
ostajasta riippumattomasta syystä ennen kuin se luovutetaan ostajan
hallintaan. Jos hallinnan luovutus viivästyy ostajan puolella olevan
seikan vuoksi, vaaranvastuu siitä, että asunto tuhoutuu tai vahingoittuu
myyjästä riippumattomasta syystä, on kuitenkin ostajalla siitä lähtien,
kun hallinnan luovutuksen sopimuksen mukaan olisi pitänyt tapahtua.

Jos asunto jo kauppaa tehtäessä on ostajan hallinnassa, vaaranvastuu
asunnosta siirtyy ostajalle kaupantekoajankohtana.

Jos vaaranvastuu on ostajalla ja asunto tuhoutuu tai vahingoittuu
myyjästä riippumattomasta syystä, ostajan on tästä huolimatta maksettava
kauppahinta.

Seuraamukset kaupan kohteen luovutuksen viivästymisestä käytetyn asunnon
kaupassa

8
§ [<u>(28.12.2018/1331)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a28.12.2018-1331)

Oikeus pidättyä maksusta

Jos asunnon hallinta taikka osakekirja tai muut asunnon omistus- tai
hallintaoikeutta osoittavat asiakirjat ovat myyjän viivästyksen vuoksi
luovuttamatta ajankohtana, jona kauppahinta tai osa siitä sopimuksen
mukaan erääntyy maksettavaksi, ostajalla on oikeus pidättyä maksun
suorittamisesta, kunnes luovutus tapahtuu. Vastaavasti jos myyjä on
viivästynyt antamasta suostumustaan osakehuoneistorekisteriin tehtävään
kirjaukseen, ostajalla on oikeus pidättyä maksusta, kunnes suostumus
annetaan. Tämän jälkeenkin ostajalla on oikeus pidättyä maksamasta
sellaista osaa kauppahinnasta, joka on tarpeen myyjän viivästykseen
perustuvan vahingonkorvausvaatimuksen vakuudeksi.

Jos jokin osa kauppahinnasta sopimuksen mukaan erääntyy maksettavaksi
tiettynä ajankohtana ennen asunnon tai 1 momentissa mainittujen
asiakirjojen hallinnan luovutusta taikka suostumuksen antamista, mutta
on perusteltua aihetta olettaa, että hallinnan luovutus tai suostumuksen
antaminen tulee viivästymään, ostajalla on oikeus pidättyä kauppahinnan
maksamisesta, kunnes myyjä saattaa todennäköiseksi, että hän kykenee
täyttämään sopimuksen ajoissa.

[<u>9
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Kaupan purku ja vahingonkorvaus

Jos myyjä ei luovuta ajoissa asunnon hallintaa tai 4 §:n 1 momentissa
tarkoitettuja asiakirjoja, ostajalla on oikeus:

1\) purkaa kauppa, jos viivästyksestä aiheutuu hänelle olennaista
haittaa, eikä purkamista ole pidettävä kohtuuttomana; sekä

2\) saada vahingonkorvausta, jollei myyjä osoita, ettei viivästys tai
vahinko johdu huolimattomuudesta hänen puolellaan.

Jos myyjänä on elinkeinonharjoittaja, ostajalla on kuitenkin oikeus
purkaa kauppa ja saada vahingonkorvausta 4 luvun 8 ja 11 §:ssä säädetyin
perustein.

Ostaja ei saa purkaa kauppaa myyjän viivästyksen vuoksi sen jälkeen, kun
asunnon hallinta ja 4 §:n 1 momentissa tarkoitetut asiakirjat on
luovutettu.

[<u>10
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Purku ennakoidun viivästyksen vuoksi

Jos ennalta on painavia syitä olettaa, että purkuun oikeuttava viivästys
tulee tapahtumaan, ostaja saa purkaa kaupan jo ennen kuin sopimuksen
sovittu täyttämisajankohta on käsillä.

Käytetyn asunnon virhe

[<u>11
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Yleinen virhesäännös

Asunnossa on virhe, jos:

1\) se ei vastaa sitä, mitä voidaan katsoa sovitun;

2\) se ei vastaa niitä tietoja, jotka myyjä on ennen kaupantekoa antanut
asunnosta ja joiden voidaan olettaa vaikuttaneen kauppaan;

3\) myyjä on ennen kaupantekoa jättänyt antamatta ostajalle tiedon
sellaisesta asuntoa koskevasta erityisestä seikasta, josta hänen täytyy
olettaa tienneen ja josta ostaja perustellusti saattoi olettaa saavansa
tiedon ottaen huomioon hänen mahdollisuutensa havaita kyseinen seikka 12
§:ssä tarkoitetussa asunnon tarkastuksessa, myyjän tietoisuus ostajan
asettamista erityisvaatimuksista sekä muut seikat, ja laiminlyönnin
voidaan olettaa vaikuttaneen kauppaan; tai

4\) se on varustukseltaan, kunnoltaan tai muilta ominaisuuksiltaan
merkittävästi huonompi kuin ostajalla on ollut perusteltua aihetta
edellyttää ottaen huomioon asunnon hinta, sen ikä, alueella tavanomainen
varustetaso, kohtuullista asumistasoa koskevat yleiset vaatimukset sekä
muut seikat.

Virhettä koskevia säännöksiä sovelletaan 1 momentin 2 ja 3 kohdassa
säädetyin edellytyksin myös, jos myyjä on antanut asunnon ympäristöstä
tai alueen palveluista virheellisen tai harhaanjohtavan tiedon taikka
laiminlyönyt antaa tiedon niitä koskevasta, asunnon käyttöön tai arvoon
vaikuttavasta seikasta.

Jos myyjänä on elinkeinonharjoittaja, asunnossa on virhe myös, jos myyjä
on ennen kaupantekoa jättänyt antamatta ostajalle sellaisen asuntoa
koskevan tiedon, jonka hän asuntojen markkinoinnissa annettavista
tiedoista annetun asetuksen mukaan olisi ollut velvollinen antamaan, ja
laiminlyönnin voidaan olettaa vaikuttaneen kauppaan.

[<u>12
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Asunnon ennakkotarkastus

Ostaja ei saa virheenä vedota seikkaan, josta hänen täytyy olettaa
tienneen kauppaa tehtäessä.

Jos ostaja on ennen kaupantekoa tarkastanut asunnon tai ilman
hyväksyttävää syytä jättänyt käyttämättä myyjän tarjoaman tilaisuuden
asunnon tarkastamiseen, hän ei saa virheenä vedota seikkaan, joka hänen
olisi pitänyt havaita tarkastuksessa.

Ostaja ei ilman myyjän kehotusta tai muuta erityistä syytä ole
velvollinen tarkistamaan myyjän asunnosta antamien tietojen
paikkansapitävyyttä eikä ulottamaan asunnon tarkastusta seikkoihin,
joiden tutkiminen edellyttää erityisiä teknillisiä toimenpiteitä tai
muita tavanomaisesta poikkeavia järjestelyjä.

Mitä 1 ja 2 momentissa säädetään, ei sovelleta, jos ostajan ei
kaupantekoajankohtana voida edellyttää käsittäneen kyseisen seikan
merkitystä tai jos hänellä on ollut aihetta olettaa, että se oikaistaan
ennen asunnon hallinnan luovutusta. Mainittuja säännöksiä ei sovelleta
myöskään, jos myyjä on menetellyt törkeän huolimattomasti tai
kunnianvastaisesti ja arvottomasti eikä myöskään sikäli kuin tämän luvun
19 §:stä muuta johtuu.

[<u>13
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Virheellisyyden määräävä ajankohta

Mitä 4 luvun 17 §:ssä säädetään virheellisyyden määräävästä
ajankohdasta, sovelletaan myös tämän luvun säännösten mukaiseen
virhearviointiin.

Käytetyn asunnon virheen seuraamukset

14
§ [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

Virheilmoitus

Ostaja ei saa vedota virheeseen, ellei hän ilmoita virheestä ja siihen
perustuvista vaatimuksistaan myyjälle kohtuullisessa ajassa siitä, kun
hän havaitsi virheen tai hänen olisi pitänyt se havaita. Arvioitaessa,
milloin virhe on havaittu tai se olisi pitänyt havaita, ratkaisevana on
pidettävä ajankohtaa, jona ostaja on päässyt tai hänen olisi pitänyt
päästä selville virheen merkityksestä.

Jollei ostaja ilmoita virheestä ja siihen perustuvista vaatimuksistaan
myyjälle kahden vuoden kuluessa siitä, kun asunnon hallinta on
luovutettu hänelle, hän menettää oikeutensa vedota siihen. Jos asunto on
jo kauppaa tehtäessä ostajan hallinnassa, kahden vuoden määräaika alkaa
kulua kaupantekoajankohdasta. Mitä tässä momentissa säädetään, ei
sovelleta, jos myyjänä on elinkeinonharjoittaja.

Ostaja saa 1 ja 2 momentin säännösten estämättä vedota virheeseen, jos
myyjä on menetellyt törkeän huolimattomasti tai kunnianvastaisesti ja
arvottomasti.

[<u>15
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Oikeus pidättyä maksusta

Ostajalla on asunnon virheen perusteella oikeus pidättyä maksamasta
jäljellä olevaa osaa kauppahinnasta. Ostaja ei kuitenkaan saa pidättää
rahamäärää, joka ilmeisesti ylittää ne vaatimukset, joihin hänellä on
virheen perusteella oikeus.

16
§ [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

Hinnanalennus ja kaupan purku virheen vuoksi

Ostajalla on oikeus virhettä vastaavaan tai muuten virheeseen nähden
määrältään kohtuulliseen hinnanalennukseen. Ostajalla on oikeus saada
hinnanalennuksena palautettavalle kauppahinnalle [<u>korkolain 3
§:n</u>](https://www.finlex.fi/fi/laki/ajantasa/1982/19820633#P3) 2
momentin mukaista korkoa siitä päivästä lukien, jona myyjä vastaanotti
kauppahinnan.

Osaomistusasunnon ostajan oikeudesta saada hinnanalennuksen sijasta
korvausta virheen aiheuttamasta haitasta säädetään 4 luvun 25 §:n 2
momentissa.

Ostajalla on oikeus purkaa kauppa, jos virheestä aiheutuu hänelle
olennaista haittaa eikä muuta seuraamusta voida pitää kohtuullisena.

Jos myyjänä on elinkeinonharjoittaja, ostajalla on oikeus purkaa kauppa
4 luvun 25 §:ssä säädetyin edellytyksin.

[<u>17
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Vahingonkorvaus virheen vuoksi

Ostajalla on oikeus korvaukseen vahingosta, jonka hän kärsii asunnon
virheen vuoksi, jollei myyjä osoita, ettei virhe johdu
huolimattomuudesta hänen puolellaan.

Jos myyjänä on elinkeinonharjoittaja, ostajalla on oikeus
vahingonkorvaukseen 4 luvun 26 §:n 1 ja 2 momentissa säädetyin
perustein.

18
§ [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

Elinkeinonharjoittajan vastuu asunnossa tehdyistä korjaus- ja
parannustöistä

Jos myyjänä on elinkeinonharjoittaja ja myyjä on ennen kauppaa tehnyt
tai teettänyt asuntoon korjaus- tai parannustöitä, ostajalla on oikeus
vaatia näissä töissä ilmenevän virheen oikaisemista ja myyjällä on
oikeus oikaista virhe siten kuin 4 luvun 22–24 §:ssä säädetään.

Jos myyjänä on elinkeinonharjoittaja ja myyjä suorittaa ostajan
tilauksesta asuntoon korjaus- ja parannustöitä, on voimassa, mitä
eräistä kuluttajasopimuksista säädetään [<u>kuluttajansuojalain 8
luvussa</u>](https://www.finlex.fi/fi/laki/ajantasa/1978/19780038#L8).

[<u>19
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Ostajan asema kummankin osapuolen oltua huolimaton

Jos ostaja vetoaa seikkaan, jonka suhteen myyjä on laiminlyönyt 11 §:ssä
tarkoitetun tiedonantovelvollisuuden ja ostaja puolestaan on
syyllistynyt laiminlyöntiin tai muuhun huolimattomuuteen 12 §:ssä
tarkoitetussa asunnon tarkastuksessa, ostaja voi 12 §:n säännösten
estämättä vaatia olosuhteisiin nähden kohtuullista hinnanalennusta.

Muut virheet käytetyn asunnon kaupassa

20
§ [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

Taloudellinen virhe

Kaupan kohteessa on taloudellinen virhe, jos:

1\) myyjä ennen kaupantekoa on antanut ostajalle virheellisen tai
harhaanjohtavan tiedon kyseisen asunnon omistamiseen tai käyttöön
liittyvistä taloudellisista velvoitteista tai vastuista, kuten
yhtiövastikkeesta tai myytävien osakkeiden osalle kuuluvasta osuudesta
yhtiön velkoja, taikka asuntoyhteisön taloudellisesta tilasta, ja
annetun tiedon voidaan olettaa vaikuttaneen kauppaan;

2\) myyjä ennen kaupantekoa on jättänyt antamatta ostajalle tiedon 1
kohdassa tarkoitetusta seikasta, josta hänen täytyy olettaa tienneen ja
josta ostaja perustellusti saattoi olettaa saavansa tiedon ottaen
huomioon hänen mahdollisuutensa saada kyseinen seikka selville
tavanomaisessa kauppaa edeltävässä selonotossa sekä muut seikat, ja
laiminlyönnin voidaan olettaa vaikuttaneen kauppaan; taikka

3\) asunnon omistamiseen tai käyttämiseen liittyvät taloudelliset
velvoitteet tai vastuut ovat asunnossa tai kiinteistön muissa osissa
kaupanteon jälkeen ilmenneen odottamattoman vian tai puutteen vuoksi
osoittautuneet merkittävästi suuremmiksi kuin ostajalla on ollut
perusteltua aihetta edellyttää.

Jos myyjänä on elinkeinonharjoittaja, kaupan kohteessa on 1 momentin 2
kohdan säännöksistä riippumatta taloudellinen virhe aina, jos myyjä on
jättänyt antamatta sellaisen 1 momentin 1 kohdassa tarkoitettua seikkaa
koskevan tiedon, jonka hän asuntojen markkinoinnissa annettavista
tiedoista annetun valtioneuvoston asetuksen mukaan olisi ollut
velvollinen antamaan, ja laiminlyönnin voidaan olettaa vaikuttaneen
kauppaan.

Jos kaupan kohteessa on taloudellinen virhe, sovelletaan, mitä tässä
luvussa virheestä säädetään.

[<u>21
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Oikeudellinen virhe

Kaupan kohteessa on oikeudellinen virhe, jos sivullinen omistaa sen tai
osan siitä taikka jos sivullisella on siihen pantti- tai muu oikeus eikä
sopimuksesta seuraa, että ostajan on vastaanotettava kaupan kohde
sivullisen oikeudesta johtuvin rajoituksin. Ostaja voi vaatia
oikeudellisesta virheestä johtuvia seuraamuksia myös silloin, kun
sivullinen väittää, että hänellä on edellä tarkoitettu oikeus, ja
väitteelle on todennäköisiä perusteita.

Jollei myyjä viipymättä huolehdi siitä, että sivullisen oikeus lakkaa,
ostajalla on oikeus purkaa kauppa tai, jos virhe ei ole olennainen,
vaatia sitä vastaavaa hinnanalennusta. Mitä 14 §:n 1 ja 3 momentissa
säädetään virheilmoituksesta sekä mitä 15 §:ssä säädetään oikeudesta
pidättyä maksusta, sovelletaan myös, kun kaupan kohteessa on
oikeudellinen virhe.

Jos oikeudellinen virhe oli olemassa jo kaupantekoajankohtana, ostajalla
on oikeus vahingonkorvaukseen, jollei hän tiennyt eikä hänen olisi
pitänytkään tietää virheestä. Jos virhe on syntynyt kaupanteon jälkeen,
ostajalla on oikeus vahingonkorvaukseen, jollei myyjä osoita, ettei
virhe tai vahinko johdu hänen menettelystään.

Ostajan velvollisuudet ja ostajan sopimusrikkomusten seuraamukset
käytetyn asunnon kaupassa

22
§ [<u>(28.12.2018/1331)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a28.12.2018-1331)

Kauppahinnan maksaminen

Jollei toisin ole sovittu, ostajan on, saatuaan kohtuullisen tilaisuuden
tarkastaa asunto ja osakekirja tai muut asunnon omistus- tai
hallintaoikeutta osoittavat asiakirjat, maksettava kauppahinta samalla,
kun:

1\) asunnon hallinta luovutetaan hänelle; ja

2\) hänelle luovutetaan edellä mainitut asiakirjat tai annetaan
suostumus hänen saantonsa kirjaamiseen osakehuoneistorekisteriin.

[<u>23
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Viivästyskorko

Jos ostaja ei maksa kauppahintaa tai sen osaa ajoissa, myyjällä on
oikeus viivästyskorkoon korkolain mukaisesti.

[<u>24
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Myyjän oikeus purkaa kauppa

Myyjä saa purkaa kaupan ostajan maksuviivästyksen vuoksi, jos
sopimusrikkomus on olennainen.

Jos myyjä on asettanut ostajalle maksun suorittamista varten määrätyn
lisäajan, joka ei ole kohtuuttoman lyhyt, myyjä saa niin ikään purkaa
kaupan, jollei maksua suoriteta lisäajan kuluessa. Asetetun lisäajan
kuluessa myyjä saa purkaa kaupan vain, jos ostaja ilmoittaa, ettei hän
suorita maksua tämän ajan kuluessa.

Myyjä ei saa purkaa kauppaa ostajan maksuviivästyksen vuoksi sen
jälkeen, kun osakekirja tai muut asunnon omistus- tai hallintaoikeutta
osoittavat asiakirjat on luovutettu ostajalle taikka suostumus ostajan
saannon kirjaamiseen osakehuoneistorekisteriin on
annettu. [<u>(28.12.2018/1331)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a28.12.2018-1331)

Myyjä ei saa purkaa kauppaa ostajan maksuviivästyksen vuoksi sen
jälkeen, kun viivästynyt maksu korkoineen on suoritettu.

[<u>25
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Myyjän oikeus vahingonkorvaukseen

Myyjällä on oikeus korvaukseen vahingosta, jonka hän kärsii ostajan
maksuviivästyksen vuoksi, jollei ostaja osoita, että viivästys johtuu
lain säännöksestä, yleisen liikenteen tai maksuliikenteen keskeytyksestä
tai muusta samankaltaisesta esteestä, jota ostaja ei kohtuudella voi
välttää eikä voittaa.

Jos myyjänä on elinkeinonharjoittaja ja ostajana kuluttaja, ostajan
vahingonkorvausvelvollisuudesta on voimassa, mitä 4 luvun 35 §:ssä
säädetään. [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

26
§ [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

Kaupan peruuttaminen

Jos myyjänä on elinkeinonharjoittaja ja ostajana kuluttaja, kaupan
peruuttamisesta on voimassa, mitä 4 luvun 32 §:ssä säädetään. Ostajan
vahingonkorvausvelvollisuus kaupan peruuttamisen johdosta määräytyy
tällöin 4 luvun 35 §:n mukaisesti.

Muut säännökset käytetyn asunnon kaupasta

27
§ [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

Muun kuin myyjän antamat tiedot

Säännöksiä myyjän vastuusta ennen kaupantekoa annetuista tai antamatta
jätetyistä tiedoista sovelletaan myös, kun tiedot on antanut tai
laiminlyöntiin on syyllistynyt myyjän toimeksiannosta kaupan välittäjänä
toiminut kiinteistönvälitysliike tai muu myyjän edustaja ja myös, kun
myyjän tai hänen edustajansa antamat tiedot sisältyvät
isännöitsijätodistukseen tai ovat muuten peräisin sen yhteisön
edustajalta, jonka osakkeet tai muut osuudet ovat kaupan kohteena.

Kiinteistönvälitysliikkeen korvausvastuusta säädetään kiinteistöjen ja
vuokrahuoneistojen välityksestä annetussa laissa.

Edellä 1 momentissa tarkoitetun yhteisön ja sen edustajan
korvausvastuusta säädetään 7 luvussa.

[<u>28
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Täydentävät säännökset kaupan purkamisesta

Jos kauppa puretaan tai ostaja peruuttaa kaupan, myyjän on palautettava
saamansa kauppahinta. Jos kauppa puretaan, myyjän on maksettava
palautettavalle kauppahinnalle korkoa [<u>korkolain 3
§:n</u>](https://www.finlex.fi/fi/laki/ajantasa/1982/19820633#P3) 2
momentissa tarkoitetun korkokannan mukaan siitä päivästä lukien, jona
hän vastaanotti maksun. Jos ostaja on saanut asunnon tai tämän luvun 4
§:n 1 momentissa tarkoitetut asiakirjat hallintaansa, hänen on
luovutettava ne takaisin
myyjälle. [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

Jos kauppa puretaan sen jälkeen, kun asunto on luovutettu ostajan
hallintaan, ja ostaja on saanut asunnosta merkittävää tuottoa tai
hyötyä, hänen on suoritettava siitä myyjälle kohtuullinen korvaus.
Ostajan purkaessa kaupan on korvausta määrättäessä otettava huomioon se
haitta, joka purkamisen syynä olevasta sopimusrikkomuksesta on
aiheutunut ostajalle, sekä muut
seikat. [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

Jos ostaja on pannut asuntoon tarpeellisia tai hyödyllisiä kustannuksia,
myyjän on kaupan purkamisen yhteydessä suoritettava niistä ostajalle
kohtuullinen korvaus.

Jos asunnon kunto on ostajan hallinta aikana huonontunut enemmän kuin
mitä voidaan pitää tavanomaisena kulumisena tai jos asunto on tänä
aikana vahingoittunut ja tämä johtuu huolimattomuudesta ostajan
puolella, ostaja ei saa purkaa kauppaa, ellei hän korvaa myyjälle
mainitusta syystä johtuvaa arvon alenemista.

[<u>29
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Vahingonkorvauksen sovittelu

Mitä 4 luvun 38 §:ssä säädetään vahingonkorvauksen sovittelusta,
sovelletaan myös tämän luvun säännösten mukaiseen vahingonkorvaukseen.

# 7. luku

Erinäiset säännökset

Myyjän takautumisoikeus

[<u>1
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Takautumisoikeus asuntoyhteisön edustajan antamien tietojen perusteella

Jos asunnon myyjä on joutunut virhevastuuseen sellaisen tiedon
perusteella, joka on sisältynyt myyjän ostajalle esittämään
isännöitsijäntodistukseen tai joka muuten on peräisin sen yhteisön
edustajalta, jonka osakkeita tai osuuksia kauppa koskee, myyjällä on
oikeus saada vahingostaan korvaus kyseiseltä yhteisöltä tai henkilöltä,
jollei tämä osoita, ettei todistusta tai tietoa annettaessa ole
menetelty huolimattomasti.

Jos myyjä tai hänen edustajansa on osaltaan ollut huolimaton antaessaan
todistuksen tai tiedon ostajalle, vahingonkorvausta voidaan sovitella
sen mukaan kuin olosuhteisiin nähden on kohtuullista.

[<u>2
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Takautumisoikeus rakentamisessa tapahtuneiden virheiden perusteella

Jos asunnon myyjä on tämän lain nojalla joutunut vastuuseen sellaisesta
asunnon virheestä, joka johtuu rakentamisen tai korjausrakentamisen
suorittaneen taikka työhön tai sen suunnitteluun osallistuneen
urakoitsijan tai muun elinkeinonharjoittajan virheestä, myyjällä on
oikeus saada vahingostaan korvaus tällaiselta elinkeinonharjoittajalta
riippumatta siitä, onko myyjä sopimussuhteessa häneen.

Jos kysymyksessä on rakentamisessa tai korjausrakentamisessa käytetyssä
materiaalissa taikka asuntoon kuuluvassa laitteessa oleva virhe,
myyjällä on vastaavasti oikeus saada vahingostaan korvaus siltä, joka on
valmistanut tai maahantuonut virheellisen materiaalin tai laitteen,
taikka, milloin virhe johtuu myöhemmän jälleenmyyjän menettelystä,
kyseiseltä jälleenmyyjältä. Jos asunnon myyjä on joutunut korvaamaan
edellä tarkoitetun materiaalin tai laitteen virheestä aiheutuneen
esinevahingon, vahingonkärsijän oikeus korvaukseen siirtyy
tuotevastuulain [<u>(694/90)</u>](https://www.finlex.fi/fi/laki/ajantasa/1990/19900694) nojalla
vastaavalta osin myyjälle.

Jos useamman kuin yhden 1 tai 2 momentissa tarkoitetun henkilön
vastuupiiriin kuuluva seikka on ollut syynä asunnon virheeseen tai siitä
aiheutuneeseen vahinkoon, kunkin korvausvelvollisuus on määrättävä sen
mukaan kuin olosuhteisiin nähden on kohtuullista.

Panttina olevan asunnon
myynti [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

2 a
§ [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

Pantinhaltijan tiedonantovelvollisuus ja vastuu

Mitä tässä laissa säädetään myyjän vastuusta, ei koske pantinhaltijaa
hänen myydessään panttina olevan asunnon.

Pantinhaltijan on ennen kaupan päättämistä ilmoitettava ostajalle, että
kysymys on pantin myymisestä ja että pantinhaltijan vastuu perustuu
niihin tietoihin, jotka hän on antanut tai jotka hän olisi ollut
velvollinen antamaan asuntoa myydessään. Jos pantinhaltija on
ammattimainen luotonantaja ja asuntoa markkinoidaan kuluttajille,
tiedonantovelvollisuudesta on lisäksi voimassa, mitä asuntojen
markkinoinnissa annettavista tiedoista annetussa valtioneuvoston
asetuksessa säädetään.

Pantinhaltija on velvollinen korvaamaan 2 momentissa tarkoitetun
tiedonantovelvollisuuden laiminlyönnistä ostajalle aiheutuneen vahingon.
Sama on voimassa, jos pantinhaltija on antanut ostajalle virheellisiä
tietoja asunnosta tai laiminlyönyt antaa ostajalle tiedon sellaisesta
olennaisesta kauppaan vaikuttavasta seikasta, josta hänen täytyy olettaa
tienneen ja josta ostaja perustellusti saattoi olettaa saavansa tiedon.

Riitojen käsittely

[<u>3
§</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a843-1994)

Välimiesmenettelyä koskevat ehdot

Ennen riidan syntymistä tehdyn sopimuksen ehto, jonka mukaan
elinkeinonharjoittajan ja kuluttajan välinen riita-asia on ratkaistava
välimiesmenettelyssä, ei sido kuluttajaa.

4
§ [<u>(13.3.2009/141)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a13.3.2009-141)

Oikeuspaikka

Toimivaltaisesta tuomioistuimesta ja oikeuspaikkasopimuksesta
säädetään [<u>oikeudenkäymiskaaren 10
luvussa</u>](https://www.finlex.fi/fi/laki/ajantasa/1734/17340004000#L10).

Rangaistussäännökset ja
seuraamusmaksu [<u>(9.7.2020/573)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a9.7.2020-573)

5
§ [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

Ostajansuojasäännösten rikkominen

Jos perustajaosakas 2 luvun 11 §:n 1 tai 2 momentin vastaisesti
luovuttaa tai panttaa asuinhuoneiston hallintaan oikeuttavan
yhteisöosuuden taikka jättää täyttämättä 2 luvun 15 §:n mukaisen
ilmoitusvelvollisuutensa, hänet on tuomittava *ostajansuojasäännösten
rikkomisesta* sakkoon tai vankeuteen enintään yhdeksi vuodeksi, jollei
teosta muualla laissa säädetä ankarampaa rangaistusta.

Ostajansuojasäännösten rikkomisesta tuomitaan myös:

1\) se, joka tarjoaa asuinhuoneiston hallintaan oikeuttavaa
yhteisöosuutta kuluttajan ostettavaksi ennen kuin 2 luvussa tarkoitetut
turva-asiakirjat on luvun säännösten mukaisesti luovutettu
säilytettäviksi;

2\) se, joka markkinoi asuinhuoneiston hallintaan oikeuttavaa
yhteisöosuutta kuluttajalle 4 luvun 3 a §:n vastaisesti ilman, että
asuntoyhteisön ja ostajien hyväksi on asetettu 2 luvun 19 §:n mukainen
vakuus; tai

3\) elinkeinonharjoittaja, joka yleisölle markkinoimalla tarjoaa
asunto-osaketta kuluttajan merkittäväksi.

Mitä 2 momentin 3 kohdassa säädetään, ei sovelleta
ryhmärakennuttajakonsulttiin, joka markkinoi ryhmärakennuttamislaissa
tarkoitettua ryhmärakennuttamista
kuluttajille. [<u>(6.3.2015/191)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a6.3.2015-191)

5 a
§ [<u>(9.7.2020/573)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a9.7.2020-573)

Seuraamusmaksu

Tämän lain 2 luvun 19 §:n 1 momentin ja 19 c §:n 1 momentin sekä 4 luvun
3 a §:n rikkomisen johdosta määrättävästä seuraamusmaksusta säädetään
kuluttajansuojaviranomaisten eräistä toimivaltuuksista annetussa
laissa [<u>(566/2020)</u>](https://www.finlex.fi/fi/laki/ajantasa/2020/20200566).

Vakuuksiin liittyvät
säännökset [<u>(7.10.2005/795)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a7.10.2005-795)

6
§ [<u>(30.11.2012/682)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a30.11.2012-682)

Ohje vakuuksista

Kilpailu- ja kuluttajaviraston on laadittava ohje 2 ja 4 luvussa
säädetyistä vakuuksista ja yhteistoiminnassa kuntien
rakennusvalvontaviranomaisten kanssa huolehdittava siitä, että ohjeita
on ennen rakentamisen aloittamista niiden saatavilla, jotka rakentavat
tai rakennuttavat asuntoja.

7
§ [<u>(21.4.2023/755)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a21.4.2023-755)

Todistus suorituskyvyttömyysvakuudesta

Perustajaosakkaan tai muun 4 luvussa tarkoitetun myyjän on huolehdittava
siitä, että rakennusvalvontaviranomaiselle toimitetaan loppukatselmuksen
yhteydessä todistus 2 luvun 19 §:n tai 4 luvun 3 a §:n mukaisesti
asetetusta suorituskyvyttömyysvakuudesta. Turva-asiakirjojen säilyttäjän
tai 4 luvun 3 a §:ssä tarkoitetuissa tapauksissa vakuuden antajan on
pyynnöstä annettava todistus vakuudesta. Todistuksesta on käytävä ilmi,
mitä rakentamishanketta todistus koskee, minkälainen vakuus on asetettu
ja kenen hyväksi se on voimassa. Rakennusvalvontaviranomaisen
velvollisuudesta ilmoittaa todistuksen puuttumisesta Kilpailu- ja
kuluttajavirastolle säädetään rakentamislain [<u>(751/2023) 124
§:ssä</u>](https://www.finlex.fi/fi/laki/smur/2023/20230751).

*L:lla [<u>755/2023</u>](https://www.finlex.fi/fi/laki/smur/2023/20230755) muutettu
7 § tulee voimaan 1.1.2025. Aiempi sanamuoto kuuluu:*

7
§ [<u>(17.1.2014/42)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a17.1.2014-42)

Todistus suorituskyvyttömyysvakuudesta

Perustajaosakkaan tai muun 4 luvussa tarkoitetun myyjän on huolehdittava
siitä, että rakennusvalvontaviranomaiselle toimitetaan loppukatselmuksen
yhteydessä todistus 2 luvun 19 §:n tai 4 luvun 3 a §:n mukaisesti
asetetusta suorituskyvyttömyysvakuudesta. Turva-asiakirjojen säilyttäjän
tai 4 luvun 3 a §:ssä tarkoitetuissa tapauksissa vakuuden antajan on
pyynnöstä annettava todistus vakuudesta. Todistuksesta on käytävä ilmi,
mitä rakentamishanketta todistus koskee, minkälainen vakuus on asetettu
ja kenen hyväksi se on voimassa. Rakennusvalvontaviranomaisen
velvollisuudesta ilmoittaa todistuksen puuttumisesta Kilpailu- ja
kuluttajavirastolle säädetään maankäyttö- ja rakennuslain [<u>(132/1999)
153 b
§:ssä</u>](https://www.finlex.fi/fi/laki/ajantasa/1999/19990132#P153b).

# 8. luku

Voimaantulo

1 §

Voimaantulosäännös

Tämä laki tulee voimaan 1 päivänä syyskuuta 1995. Lain 2 luvun 19 §
tulee kuitenkin voimaan asetuksella säädettävänä
ajankohtana. [<u>(17.7.1995/979)</u>](https://www.finlex.fi/fi/laki/ajantasa/1994/19940843?search%5Btype%5D=pika&search%5Bpika%5D=asuntokauppalaki#a17.7.1995-979)

Ennen tämän lain voimaantuloa voidaan ryhtyä sen täytäntöönpanon
edellyttämiin toimenpiteisiin.

2 §

Soveltamissäännös

Lain 2 luvun säännöksiä ei sovelleta, jos kysymyksessä olevan yhtiön
asunto-osakkeita on ryhdytty tarjoamaan ostettavaksi ennen tämän lain
voimaantuloa.

Lain 3 luvun säännöksiä ei sovelleta ennen tämän lain voimaantuloa
tehtyyn ostotarjoukseen tai käsirahasopimukseen.

Lain 4 ja 6 luvun säännöksiä ei sovelleta ennen tämän lain voimaantuloa
tehtyyn sopimukseen.

Lain 5 luvun 3 ja 4 §:ää ei sovelleta, jos se, johon vaatimus kohdistuu,
on myynyt asunnon ennen tämän lain voimaantuloa. Mainitun luvun 6 §:ää
ei sovelleta sellaisen ostajan vaatimukseen, joka ei voi
vedota [<u>kuluttajansuojalain 5 luvun 31
§:n</u>](https://www.finlex.fi/fi/laki/ajantasa/1978/19780038#L5P31) säännöksiin,
jos se, johon vaatimus kohdistuu, on luovuttanut laitteen edelleen ennen
tämän lain voimaantuloa.

Lain 7 luvun säännöksiä ei sovelleta vaatimukseen, jonka peruste on
syntynyt ennen tämän lain voimaantuloa.

[<u>HE 14/94</u>](https://www.eduskunta.fi/valtiopaivaasiat/he+14/1994),
TaVM 24/94

Muutossäädösten voimaantulo ja soveltaminen:

17.7.1995/979:

Tämä laki tulee voimaan 1 päivänä syyskuuta 1995.

[<u>HE 18/95</u>](https://www.eduskunta.fi/valtiopaivaasiat/he+18/1995),
TaVM 7/95

17.10.1997/941:

Tämä laki tulee voimaan asetuksella säädettävänä ajankohtana.

Lain 2 luvun 19, 19 a ja 19 b §:ää ei sovelleta, jos kysymyksessä olevan
yhtiön asunto-osakkeita on ryhdytty tarjoamaan ostettavaksi ennen
mainittujen pykälien voimaantuloa. Lain 4 luvun 14 §:n 2 kohtaa ei
sovelleta, jos se, johon virheeseen perustuva vaatimus kohdistuu, on
myynyt asunnon ennen tämän lain voimaantuloa.

[<u>HE
58/1997</u>](https://www.eduskunta.fi/valtiopaivaasiat/he+58/1997), YmVM
7/1997, EV 114/1997

6.4.2001/317:

Tämä laki tulee voimaan 1 päivänä kesäkuuta 2001.

[<u>HE
201/2000</u>](https://www.eduskunta.fi/valtiopaivaasiat/he+201/2000),
YmVM 1/2001, EV 18/2001

7.10.2005/795:

Tämä laki tulee voimaan 1 päivänä tammikuuta 2006.

Lain 2 luvun säännöksiä ei sovelleta, jos asuntoyhteisön osakkeita tai
osuuksia taikka asuntoyhteisölle lisää rakennettavia asuinhuoneistoja on
ryhdytty tarjoamaan kuluttajan ostettaviksi ennen lain voimaantuloa.

Lain 3 luvun säännöksiä ei sovelleta ennen lain voimaantuloa tehtyyn
varaukseen tai ostotarjoukseen.

Lain 4 luvun 3 a §:n ja 7 luvun 7 §:n säännöksiä ei sovelleta, jos
rakennusta tai lisää rakennettavia asuinhuoneistoja koskeva rakennuslupa
on myönnetty ennen lain voimaantuloa.

Lain 4–6 luvun säännöksiä ei sovelleta ennen lain voimaantuloa tehtyyn
sopimukseen.

Lain 7 luvun 2 a §:n säännöksiä pantinhaltijan vastuusta ei sovelleta
vahinkoihin, jotka aiheutuvat pantinhaltijan menettelystä ennen lain
voimaantuloa.

[<u>HE
21/2005</u>](https://www.eduskunta.fi/valtiopaivaasiat/he+21/2005), TaVM
13/2005, EV 90/2005

13.3.2009/141:

Tämä laki tulee voimaan 1 päivänä syyskuuta 2009.

Ennen lain voimaantuloa vireille tulleisiin asioihin sovelletaan lain
voimaan tullessa voimassa olleita säännöksiä.

[<u>HE
70/2008</u>](https://www.eduskunta.fi/valtiopaivaasiat/he+70/2008), LaVM
16/2008, EV 5/2009

22.12.2009/1401:

Tämä laki tulee voimaan 1 päivänä tammikuuta 2010.

Ennen tämän lain voimaantuloa voidaan ryhtyä lain täytäntöönpanon
edellyttämiin toimenpiteisiin.

[<u>HE
161/2009</u>](https://www.eduskunta.fi/valtiopaivaasiat/he+161/2009),
HaVM 18/2009, EV 205/2009

22.12.2009/1606:

Tämä laki tulee voimaan 1 päivänä heinäkuuta 2010.

[<u>HE
24/2009</u>](https://www.eduskunta.fi/valtiopaivaasiat/he+24/2009), YmVM
10/2009, EV 206/2009

30.11.2012/682:

Tämä laki tulee voimaan 1 päivänä tammikuuta 2013.

[<u>HE
108/2012</u>](https://www.eduskunta.fi/valtiopaivaasiat/he+108/2012),
TaVM 9/2012, EV 98/2012

17.1.2014/42:

Tämä laki tulee voimaan 1 päivänä syyskuuta 2014.

[<u>HE
147/2013</u>](https://www.eduskunta.fi/valtiopaivaasiat/he+147/2013),
YmVM 9/2013, EV 212/2013

6.3.2015/191:

Tämä laki tulee voimaan 1 päivänä syyskuuta 2015.

[<u>HE
228/2014</u>](https://www.eduskunta.fi/valtiopaivaasiat/he+228/2014),
TaVM 24/2014, EV 233/2014

28.12.2018/1331:

Tämän lain voimaantulosta säädetään erikseen lailla.

*L [<u>1331/2018</u>](https://www.finlex.fi/fi/laki/smur/2018/20181331) tuli
voimaan
L:n [<u>1329/2018</u>](https://www.finlex.fi/fi/laki/smur/2018/20181329) mukaisesti
1.1.2019.*

[<u>HE
127/2018</u>](https://www.eduskunta.fi/valtiopaivaasiat/he+127/2018),
MmVM 18/2018, EV 168/2018

9.7.2020/573:

Tämä laki tulee voimaan 15 päivänä heinäkuuta 2020.

[<u>HE
54/2019</u>](https://www.eduskunta.fi/valtiopaivaasiat/he+54/2019), [<u>HE
10/2020</u>](https://www.eduskunta.fi/valtiopaivaasiat/he+10/2020), TaVM
13/2020, EV 81/2020

21.4.2023/755:

Tämä laki tulee voimaan 1 päivänä tammikuuta 2025.

[<u>HE
139/2022</u>](https://www.eduskunta.fi/valtiopaivaasiat/he+139/2022),
YmVM 27/2022, EV 333/2022
